382

ΘΗ.

ΙΚΕΤΙΛΕΣ

κάμοί· διπλοῦν δὲ χάρμα γίγνεται τόδε.
ἐμοὶ λόγοι μέν, μῆτερ, οἱ λελεγμένοι
ὀρθῶς ἔχουσ’ εἰς τόνδε κάπεφηνάμην
γνώμην ὑφ’ οἵων ἐσφάλη βουλευμάτων·
ὁρῶ δὲ κάγώ ταῦθ’ ἅπερ με νουθετεῖς,
ῶς τοῖς ἐμοῖσιν οὐχὶ πρόσφορον τρόποις
φεύγειν τὰ δεινά. πολλὰ γὰρ δράσας καλά,
ἔθος τόδ’ είςἝλληνας ἐξεδειξάμην,

ἀεὶ κολαστὴς τῶν κακῶν καθεστάναι.
οὔκουν ἀπαυδᾶν δυνατόν ἐστί μοι πόνους.
τί γάρ μ’ ἐροῦσιν οἵ γε δυσμενεῖς βροτῶν,
ὅθ’ ἡ τεκοῦσα χὺπερορρωδοῦσ’ ἐμοῦ
πρώτη κελεύεις τόνδ’ ὑποστῆναι πόνον;
δράσω τάδ’· εἶμι καὶ νεκροὺς ἐκλύσομαι
λόγοισι πείθων · εἰ δὲ μή, βία δορὸς

ἤδη τόδ’ ἔσται κούχὶ σὺν φθόνῳ θεῶν.
δόξαι δὲ χρῄζω καὶ πόλει πάσῃ τόδε.

δόξει δ’ ἐμοῦ θέλοντος· ἄλλα τοῦ λόγου
προσδοὺς ἔχοιμ’ ἄν δῆμον εὐμενέστερον.
καὶ γὰρ κατέστησ’ αὐτὸν εἰς μοναρχίαν
ἐλευθερώσας τήνδ’ ἰσόψηφον πόλιν.

λαβών δ”Ἀδραστον δεῖγμα τῶν ἐμῶν λόγων,

εἰς πλῆθος ἆστῶν εἶμι· καὶ πείσας τάδε,
λεκτοὺς ἀθροίσας δεῦρ’ Ἀθηναίων κόρους
ἥξω· παρ’ ὅπλοις θ’ ἥμενος πέμψω λόγους
Κρέοντι νεκρῶν σώματ’ ἐξαιτούμενος.
ἀλλ’ ὦ γεραιαί, σέμν’ ἀφαιρεῖτε στέφη
μητρός, πρὸς οἴκους ῶς νιν Αἰγέως ἄγω,
φίλην προσάψας χεῖρα · τοῖς τεκοῦσι γὰρ
δύστηνος ὅστις μὴ ἀντιδουλεύει τέκνων,
κάλλιστον ἔρανον · δοὺς γὰρ ἀντιλάζυται
παίδων παρ’ αὑτοῦ τοιάδ’ ἂν τοκεῦσι δῷ.

340

345

350

355

