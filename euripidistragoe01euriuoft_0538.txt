438 ΙΠΠΟΛΥΤΟΣ

ΧΟ. μέλλεις δὲ δή τι δρᾶν ἀνήκεστον κακόν;
ΦΑΙ. θανεῖν· ὅπως δέ , τοῦτ’ ἐγω βουλεύσομαι.
ΧΟ. εὔφημος ἴσθι.

ΦΑΙ. καὶ σύ γ’ εὖ με νουθέτει.
ἐγω δὲ Κύπριν, ἤπερ ἐξόλλυσί με,
ψυχῆς ἀπαλλαχθεῖσα τῇδ’ ἐν ἡμέρᾳ
τέρψω· πικροῦ δ’ ἔρωτος ἡσσηθήσομαι.
ἀτὰρ κακόν γε χάτέρῳ γενήσομαι

θανοῦσ’, ἵν’ εἰδῇ μὴ ’πὶ τοῖς ἐμοῖς κακοῖς

ὑψηλὸς εἶναι· τῆς νόσου δὲ τῆσδέ μοι
κοινῇ μετασχών σωφρονεῖν μαθήσεται.
ΧΟ. ἠλιβάτοις ὑπὸ κευθμῶσι γενοίμαν,

ἵνα με πτεροῦσσαν ὄρνιν
θεὸς εἰνὶ ποταναῖς ἀγέλαις θείη.
ἀρθείην δ ’ ἐπὶ πόντιον
κῦμα τᾶς Ἀδριηνᾶς
ἀκτᾶς Ἠριδανοῦ θ’ ὕδωρ ·
ἔνθα πορφύρεον σταλάσσουσ’
εἰς οἶδμα πατρὸς τάλαιναι
κόραι Φαέθοντος οἴκτῳ δακρύων
τὰς ἠλεκτροφαεῖς αὐγάς.
Ἑσπερίδων δ ’ ἐπὶ μηλόσπορον ἀκτὰν
ἀνύσαιμι τᾶν ἀοιδῶν,
ἵν’ ὁ ποντομέδων πορφυρέας λίμνας
ναύταις οὐκέθ’ ὁδὸν νέμει,
σεμνὸν τέρμονα ναίων
οὐρανοῦ, τὸν ’Ἀτλας ἔχει,
κρῆναί τ’ ἀμβρόσιαι χέονται
Ζανὸς μελάθρων παροίκοις,
ἵν’ ἆ βιόδωρος αὔξει ζαθέα
χθων εὐδαιμονίαν θεοῖς.

'⁷32 - 741 Ξ 742 ·-· 751

στρ.

ἀντ.

725

730

735

740

745

75⁰

