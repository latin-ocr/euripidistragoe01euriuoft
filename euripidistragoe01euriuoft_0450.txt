350
1 P.

ΗΡΑΚΛΗΣ ΜΑΙΝΟΜΕΝΟΣ

θαρσεῖτε Νυκτὸς τήνδ’ ὁρῶντες ἔκγονον
Λύσσαν , γέροντες, κάμὲ τὴν θεῶν λάτριν

Ἶριν· πόλει γὰρ οὐδὲν ἥκομεν βλάβος,

ἑνὸς δ’ ἐπ’ ἀνδρὸς δώματα στρατεύομεν, 825
ὅν φασιν εἶναι Ζηνὸς Ἀλκμήνης τ’ ἄπο.

πρὶν μὲν γὰρ ἄθλους ἐκτελευτῆσαι πικρούς,

τὸ χρή νιν ἐξέσωζεν, οὐδ’ εἴα πατὴρ

Ζεύς νιν κακῶς δρᾶν οὔτ’ ἔμ’ οὔθ’ ’Ἠραν ποτέ.
ἐπεὶ δὲ μόχθους διεπέρασ’ Εὐρυσθέως, 830
‘'Hpoc προσάψαι κοινὸν αἷμ’ αὐτῷ θέλει

παῖδας κατακτείναντι, συνθέλω δ’ ἐγώ.

ἄλλ’ εἶ’, ἄτεγκτον συλλαβοῦσα καρδίαν,

Νυκτὸς κελαινῆς ἀνυμέναιε παρθένε,

μανιάς τ’ ἐπ’ ἀνδρὶ τῷδε καὶ παιδοκτόνους 835
φρενῶν ταραγμοὺς καὶ ποδῶν σκιρτήματα
ἔλαυνε κίνει, φόνιον ἐξίει κάλων,

ὡς ἄν πορεύσας δι’ Ἀχερούσιον πόρον

τὸν καλλίπαιδα στέφανον αὐθέντῃ φόνῳ

γνῷ μὲν τόνἽΙρας οἷός ἐστ’ αὐτῷ χόλος, 840
μάθῃ δὲ τὸν ἐμόν · ἢ θεοὶ μὲν οὐδαμοῦ,

τὰ θνητὰ δ ' ἔσται μεγάλα, μὴ δόντος δίκην.

ΑΤΤ. ἐξ εὐγενοῦς μὲν πατρὸς ἐκ τε μητέρος

πέφυκα, Νυκτὸς Οὐρανοῦ τ’ ἀφ’ αἵματος·

τιμὰς δ ' ἔχω τάσδ’, οὐκ ἀγασθῆναι φίλοις, 845
οὐδ’ ἥδομαι φοιτῶσ’ ἐπ> ἀνθρώπων [φίλους].
παραινέσαι δέ, πρὶν σφαλεῖσαν εἰσιδεῖν,

’Ἡρα θέλω σοί τ’, ἢν πίθησθ’ ἐμοῖς λόγοις,

ἀνὴρ ὅδ’ οὐκ ἄσημος οὔτ’ ἐπὶ χθονὶ

οὔτ’ ἐν θεοῖσιν, οῦ γέ μ’ εἰσπέμπεις δόμους· 850
ἄβατον δὲ χώραν καὶ θάλασσαν ἀγρίαν
ἐξημερώσας, θεῶν ἀνέστησεν μόνος

τιμὰς πιτνούσας ἀνοσίων ἀνδρῶν ῦπο·

