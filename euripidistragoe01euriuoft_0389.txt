HPAKAE1AAI ‘289

οἳ δ’ ἀσθενῆ μὲν τάπ’ ἐμοῦ δεδορκότες,
σμικροὺς δὲ τούσδε καὶ πατρὸς τητωμένους,
τοὺς κρείσσονας σέβοντες έξείργουσι γῆς. 25
ἐγω δὲ σὺν φεύγουσι συμφεύγω τέκνοις
καὶ συν κακῶς πράσσουσι συμπάσχω κακῶς
ὀκνῶν προδοῦναι, μή τις ὧδ’ εἴπῃ βροτῶν·
ἴδεσθ’, ἐπειδὴ παισὶν οὐκ ἔστιν πατήρ,
Ἰόλαος οὐκ ἤμυνε συγγενὴς γεγώς. 30
πάσης δὲ χώρας Ἑλλάδος τητώμενοι,
,Μαραθῶνα καὶ σύγκληρον ἐλθόντες χθόνα
ἱκέται καθεζόμεσθα βῶμιοι θεῶν,
προσωφελῆσαι · πεδία γὰρ τῆσδε χθονὸς
δισσους κατοικειν Θησέως παῖδας λόγος 35
κλήρω λαχόντας, ἐκ γένους Πανδίονος,
τοισδ’ ἐγγὺς όντας· ῶν ε’κατι τέρμονας
κλεινῶν Ἀθηνῶν τόνδ’ ἀφικόμεσθ’ ὅρον.
δυοῖν γερόντοιν δε στρατηγεῑται φυγή·
ε’γω μεν ἀμφὶ τοισδε καλχαίνων τέκνοις, 40
ἣ δ’ αυ τὸ θῆλυ παιδὸς Ἀλκμήνη γένος
ε’σωθε ναοῦ τοῦδ’ ὑπηγκαλισμένη
σώζει· νέας γὰρ παρθένους αἰδούμεθα
ὄχλῳ πελάζειν κάπιβωμιοστατεϊν.
Γ’Υλλος δ ’ ἀδελφοί θ’ οἷσι πρεσβεύει γένος 45
ζητοῦσ’ ὅπου γῆς πύργον οἰκιούμεθα,
ἢν τῆσδ’ ἆπωθῶμεσθα πρὸς βίαν χθονός.
ῶ τέκνα τέκνα, δεῦρο, λαμβάνεσθ’ ε’μῶν
πέπλων ὁρῶ κη’ρυκα τόνδ Εὐρυσθέως
στείχοντ’ ἐφ’ ἡμᾶς, οὗ διωκόμεσθ’ ὕπο 50
πάσης ἀλῆται γῆς ἀπεστερημένοι.
ῶ μῖσος, εἴθ’ ὄλοιο χῶ πέμψας σ’ ἀνήρ·
ῶς πολλὰ δὴ καὶ τῶνδε γενναίῳ πατρὶ
ἐκ τοῦδε ταύτοῦ στόματος ἤγγειλας κακά.

EVRIP. vox.. Ι. 19

