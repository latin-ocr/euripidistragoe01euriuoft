126

BAKXAI

ποδῶν ἔχουσαι συντόνοις δρομήμασι,

μήτηρ Ἀγαύη σύγγονοί θ’ ὁμόσποροι

πᾶσαί τε Βάκχαι · διὰ δὲ χειμάρρου νάπης
ἀγμῶν τ’ ἐπήδων θεοῦ πνοαῖσιν ἐμμανεῖς.

ὡς δ ' εἶδον ἐλάτῃ δεσπότην ἐφήμενον, 1095
πρῶτον μὲν αὐτοῦ χερμάδας κραταιβόλους
ἔρριπτον, ἀντίπυργον ἐπιβᾶσαι πέτραν,

ὄζοισί τ’ ἐλατίνοισιν ἠκοντίζετο ·

ἄλλαι δὲ θύρσους ἵεσαν δι’ αἰθέρος

Πενθέως, στόχον δύστηνον· ἀλλ’ οὐκ ἤνυτον. 1100
κρεῖσσον γὰρ ὕψος τῆς προθυμίας ἔχων
καθῆστο τλήμων, ἀπορίᾳ λελημμένος.

τέλος δὲ δρυΐνους συγκεραυνοῦσαι κλάδους,
ῥίζας ἀνεσπάρασσον ἀσιδήροις μοχλοῖς.

ἐπεὶ δὲ μόχθων τέρματ’ οὐκ ἐξήνυτον, 1105
ἔλεξ’ Ἀγαύη· φέρε, περιστᾶσαι κύκλῳ

πτόρθου λάβεσθε, ΑΜαινάδες, τὸν ἀμβάτην

θῆρ’ ὡς ἕλωμεν, μηδ’ ἀπαγγείλῃ θεοῦ

χορούς κρυφαίους. αἳ δὲ μυρίαν χέρα
προσέθεσαν ἐλάτῃ κάξανέσπασαν χθονός · 1110
ὑψοῦ δὲ θάσσων ὑψόθεν χαμαιπετὴς

πίπτει πρὸς οὖδας μυρίοις οίμωγμασι

Πενθεύς· κακοῦ γὰρ ἐγγὺς ὦν ἐμάνθανε.
πρώτη δὲ μήτηρ ἧρξεν ίερία φόνου

καὶ προσπίτνει νιν· ὃ δὲ μίτραν κόμης ἄπο 1115
ἔρριψεν, ὥς νιν γνωρίσασα μὴ κτάνοι

τλήμων Ἀγαύη , καὶ λέγει παρηίδος

ψαύων· ἐγώ τοι, μῆτερ , εἰμὶ παῖς σέθεν
Πενθεύς, ὃν ἔτεκες ἐν δόμοις Ἐχίονος·

οἴκτειρε δ ’ ὦ μῆτέρ με μηδὲ ταῖς ἐμαῖς 112οὶ
ἁμαρτίαισι παῖδα σὸν κατακτάνῃς.

ἣ δ’ ἄφρον ἐξιεῖσα καὶ διαστρόφους

