388

ΙΚΕΤΙΔΕΣ

πόλεμον δὲ τοῦτον οὐκ ἐγώ καθίσταμαι,

ὃς οὐδὲ σὺν τοῖσδ’ ἦλθον εἰς Κάδμου χθόνα.
νεκροὺς δὲ τοὺς θανόντας, οῦ βλάπτων πόλιν
οὐδ’ ἀνδροκμῆτας προσφέρων ἀγωνίας, 525
θάψαι δικαιῶ, τὸν Πανελλήνων νόμον

σώζων. τί τούτων ἐστὶν οὐ καλῶς ἔχον;

εἰ γάρ τι καὶ πεπόνθατ’ Ἀργείων ῧπο,
τεθνᾶσιν, ἠμύνασθε πολεμίους καλῶς,

αἰσχρῶς δ’ ἐκείνοις, χὴ δίκη διοίχεται. 530
[ἐάσατ’ ἤδη γῇ καλυφθῆναι νεκρούς,

ὅθεν δ’ ἕκαστον εἰς τὸ σῶμ’ ἀφίκετο,

ἐνταῦθ’ ἀπελθεῖν, πνεῦμα μὲν πρὸς αἰθέρα,

τὸ σῶμα δ’ εἰς γῆν· οὔτι γὰρ κεκτήμεθα
ἡμέτερον αὐτὸ πλὴν ἐνοικῆσαι βίον, 535
κᾶπειτα τὴν θρέψασαν αὐτὸ δεῖ λαβεῖν]

δοκεῖς κακουργεῖν’Ἀργος οὐ θάπτων νεκρούς;
ἥκιστα · πάσης Ἑλλάδος κοινὸν τόδε,

εἰ τοὺς θανόντας νοσφίσας ῶν δεῖ λαχεῖν
ἀτάφους τις ἕξει· δειλίαν γὰρ εἰσφέρει 540
τοῖς ἀλκίμοισιν, οὗτος ’ἢν τεθῇ νόμος.

κάμοὶ μὲν ἦλθες δείν’ ἀπειλήσων ἔπη,

νεκροὺς δὲ ταρβεῖτ’, εἰ κρυφήσονται χθονί ;

τί μὴ γένηται; μὴ κατασκάψωσι γῆν

ταφέντες ὑμῶνς ἦ τέκν’ ἐν μυχοῖς χθονὸς 545
φύσωσιν, ἐξ ῶν εἶσί τις τιμωρία;

σκαιόν γε τάνάλωμα τῆς γλώσσης τόδε,

φόβους πονηρους καὶ κενοὺς δεδοικέναι.

ἀλλ’ ω μάταιοι, γνῶτε τάνθρῶπων κακά·
παλαίσμαθ’ ἡμῶν ὅ βιός· εὐτυχοῦσι δε 550
οἱ μεν τάχ’, οἵ δ’ ἐσαῦθις, οἳ δ’ ἤδη βροτῶν.
τρυφᾷ δ’ὁ δαίμων· πρός τε γὰρ του δυστυχοῦς,
ῶς ευμενὴς ᾗ, τίμιος γεραίρεται,

