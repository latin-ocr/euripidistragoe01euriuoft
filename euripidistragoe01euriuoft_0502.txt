402

Ε Τ.

ΙΚΕΤΙΔΕΣ

ἐγεινάμεθ’ αἱ ταλαίπωροι

κλεινοτάτους ἐν Ἀργείοις ·

καὶ νῦν ἅπαις ἄτεκνος

γηράσκω δυστηνοτάτως,

οὔτ’ ἐν φθιμένοις

οὔτ’ ἐν ζῶσιν κρινομένα,

χωρὶς δή τινα τῶνδ’ ἔχουσα μοῖραν,

ὑπολελειμμένα μοι δάκρυα ·

μέλεα παιδὸς ἐν οἴκοις

κεῖται μνήματα , πένθιμοι

κουραὶ καὶ στέφανοι κόμας,

λοιβαί τε νεκύων φθιμένων

ἀοιδαί , τὰς χρυσοκόμας

Ἀπόλλων οὐκ ἐνδέχεται·

γόοισιν δ’ ὀρθρευομένα

δάκρυσι νοτερὸν ἀεὶ πέπλων

πρὸς στέρνῳ πτύχα τέγξω.

καὶ μὴν θαλάμας τάσδ ’ ἐσορῶ δὴ

Καπανέως ἤδη τύμβον θ’ ἱερὸν

μελάθρων τ’ ἐκτὸς

Θησέως ἀναθήματα νεκροῖς,

κλεινήν τ’ ἄλοχον τοῦ καταφθιμένου

τοῦδε κεραυνῷ πέλας Εὐάδνην,

ἢν Ἶφις ἄναξ παῖδα φυτεύει.

τί ποτ’ αἰθερίαν ἕστηκε πέτραν,

ἣ τῶνδε δόμων ὑπερακρίζει,

τήνδ’ ἐμβαίνουσα κέλευθον;

τί φέγγος, τίν’ αἴγλαν

ἐδίφρευε τόθ’ ἅλιος

σελάνα τε κατ’ αἰθέρα,

λαμπάδ’ ἵν’ ὠκυθόαι νύμφαι
990 -- 1008 z 1012 - 1030

965 ’

970

975

980

985

στρ. 990

