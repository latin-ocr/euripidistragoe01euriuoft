XO.

EAENH 219

ἔρωτας ἀπάτας δόλιά τ’ ἐξευρήματα
ἀσκοῦσα φίλτρα θ’ αἱματηρὰ δωμάτων;
εί δ’ ἦσθα μετρία, τᾶλλα γ’ ἡδίστη θεῶν 1105
πέφυκας ἀνθρώποισιν · οὐκ ἄλλως λέγω.
σὲ τάν ἐναυλείοις ὑπὸ δενδροκόμοις στρ.
μουσεῖα καὶ θάκους ἐνίζουσαν ἀναβοάσω,
σε τὰν ἀοιδοτάταν
ὄρνιθα μελῳδὸν άηδόνα δακρυόεσσαν, 1110
ἐλθὲ διὰ ξουθᾶν γενύων ἐλελιζομένα
θρήνοις ἐμοῖς ξυνῳδός,
Ἑλένας μελέας πόνους
τὸν Ἰλιάδων τ’ ἀει-
δούσᾳ δακρυόεντα πότμον 1115
Ἀχαιῶν ὑπὸ λόγχαις·
ὅτ’ ἔμολεν ἔμολε, πεδία βαρβάρῳ πλάτα
ὃς ἔδραμε ῥόθια, μέλεα Πριαμίδαις ἄγων
Λακεδαίμονος ἄπο λέχεα
σέθεν, ὦ Ἑλένα, Πάρις αἰνόγαμος 1120
πομπαῖσιν Ἀφροδίτας.
πολλοὶ δ’ Ἀχαιῶν ἐν δορὶ καὶ πετρίναις ἀντ.
ῥιπαῖσιν ἐκπνεύσαντες ”Αιδαν μέλεον ἔχουσιν,
τάλαιναν ὧν ἀλόχων 1124
κείραντες ἔθειραν · ἄνυμφα μέλαθρα δὲ κεῖται·
πολλὰ δὲ πυρσεύσας φλογερὸν σέλας ἀμφὶ ῥυτάν
Εὔβοιαν εἷλ’ Ἀχαιῶν
μονόκωπος ἀνήρ, πέτραις
Καφηρίσιν ἐμβαλών
Αἰγαίαις τ’ ε’νάλοισιν ἀκταῖς, 1130
δόλιον ἀστέρα λάμψας.
ἀλίμενα δ’ ὄρεα μέλεα, βαρβάρου στολάς
ὅτ’ ἔσυτο πατρίδος ἀποπρὸ χειμάτων πνοᾷ

1107 - 1121 Ξ 1122 - 1136

