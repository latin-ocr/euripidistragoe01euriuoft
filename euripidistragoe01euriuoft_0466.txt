ΗΡ.

ΗΡΑΚΛΗΣ MAI N OM ΕΝΟΣ

θυσίαισι λαΐνοισί τ’ ἐξογκώμασιν

τίμιον άνάξει πᾶσ’ Ἀθηναίων πόλις.

καλὸς γὰρ ἆστοῖς στέφανος Ἑλλήνων ὕπο

ἄνδρ’ ἐσθλὸν ὠφελοῦντας εὐκλείας τυχεῖν. 1335
κάγῶ χάριν σοι τῆς ἐμῆς σωτηρίας

τήνδ’ ἀντιδώσω · νῦν γὰρ εἷ χρεῖος φίλων.

[θεοὶ δ’ ὅταν τιμῶσιν, οὐδὲν δεῖ φίλων·

ἅλις γὰρ ὁ θεὸς ῶφελῶν, ὅταν θέλῃ]

οἴμοι· πάρεργά τοι τάδ’ ἔστ’ ἐμῶν κακῶν. 1340
ἐγώ δὲ τούς θεοὺς οὔτε λέκτρ’ οἳ μὴ θέμις
στέργειν νομίζω , δεσμά τ’ ἐξάπτειν χεροῖν

οὔτ’ ἠξίωσα πώποτ’ οὔτε πείσομαι,

οὐδ’ ἄλλον ἄλλον δεσπότην πεφυκέναι.

δεῖται γὰρ ὁ θεός, εἴπερ ἔστ’ ὀρθῶς θεός, 1345
οὐδενός· ἀοιδῶν οἵδε δύστηνοι λόγοι.
ἐσκεψάμην δὲ καίπερ ἐν κακοῖσιν ῶν,

μὴ δειλίαν ὄφλω τιν’ ἐκλιπῶν φάος.

ταῖς συμφοραῖς γὰρ ὅστις οὐχ ὑφίσταται,

οὐδ’ ἀνδρὸς ἂν δύναιθ’ ὑποστῆναι βέλος 1350
ἐγκαρτερήσων θάνατον· εἶμι δ’ εἰς πόλιν

τὴν σὴν χάριν τε μυρίαν δώρων ἔχω.

ἀτὰρ πόνων δὴ μυρίων ἐγευσάμην·

ῶν οὔτ’ ἀπεῖπον οὐδὲν οὔτ’ ἀπ’ ὀμμάτων

ἔσταξα πηγάς, οὐδ’ ἂν ᾠόμην ποτὲ 1355
είς τοῦθ’ ἱκέσθαι, δάκρυ’ ἀπ’ ὀμμάτων βαλεῖν.
νῦν δ’ ῶς ἔοικε τῇ τύχῃ δουλευτέον.

εἷεν· γεραιέ, τὰς ἐμὰς φυγὰς ὁρᾷς,

ὁρᾷς δὲ παίδων ὄντα μ’ αὐθέντην ἐμῶν

δὸς τούσδε τύμβῳ καὶ περίστειλον νεκροὺς 1360
δακρύοισι τιμῶν, ἐμὲ γὰρ οὐκ ἐᾷ νόμος·

πρὸς στέρν’ ἐρείσας μητρὶ δούς τ’ ἐς ἀγκάλας,

