ΙΠΠΟΛΥΤΟΣ 445

εἰ γὰρ κατ’ ἀνδρὸς βίοτον ἐξογκῶσεται,

ὁ δ’ ὕστερος τοῦ πρόσθεν εἰς ὑπερβολὴν
πανοῦργος ἔσται, θεοῖσι προσβαλεῖν χθονὶ 940
ἄλλην δεήσει γαῖαν, ἢ χωρήσεται

τοὺς μὴ δικαίους καὶ κακοὺς πεφυκότας.
σκέψασθε δ’ είς τόνδ’, ὅστις ἐξ ἐμοῦ γεγῶς
ᾔσχυνε τάμὰ λέκτρα κάξελέγχεται

πρὸς τῆς θανούσης ἐμφανῶς κάκιστος ῶν. 945
δεῖξον δ’, ἐπειδή γ’ είς μίασμ’ ἐλήλυθα,

τὸ σὸν πρόσωπον δεῦρ’ ἐναντίον πατρί.

σύ δὴ θεοῖσιν ῶς περισσὸς ῶν ἀνὴρ

ξύνει; σὺ σώφρων καὶ κακῶν ἆκήρατοςς

οὐκ ἂν πιθοίμην τοῖσι σοῖς κόμποις ἐγώ 950
θεοῖσι προσθεὶς ἀμαθίαν φρονεῖν κακῶς.

ἤδη νυν αὔχει καὶ,δι’ ἀψύχου βορᾶς

σίτοις καπήλευ’, Ὀρφέα τ’ ἄνακτ’ ἔχων

βάκχευε πολλῶν γραμμάτων τιμων καπνούς·
ἐπεί γ’ ἐλήφθης. τοὺς δὲ τοιούτους ἐγῶ 955
φεύγειν προφωνῶ πᾶσι· θηρεύουσι γὰρ

σεμνοῖς λόγοισιν, αἰσχρά μηχανώμενοι.
τέθνηκεν ἥδε · τοῦτό σ’ ἐκσῶσειν δοκεῖς;

ἐν τῷδ’ ἁλίσκει πλεῖστον, ῶ κάκιστε σύ ·

ποῖοι γὰρ ὅρκοι κρείσσονες, τίνες λόγοι 960
τῆσδ’ ἂν γένοιντ’ ἄν, ὥστε σ’ αι’τίαν φυγεῖν;
μισεῖν σε φήσεις τήνδε καὶ τὸ δὴ νόθον

τοῖς γνησίοισι πολέμιον πεφυκέναι ·

κακὴν ἄρ’ αὐτὴν ἔμπορον βιόυ λέγεις,

εἰ δυσμενείᾳ σῇ τὰ φίλτατ’ ῶλεσεν. 965
ἀλλ’ ῶς τὸ μῶρον ἀνδράσιν μὲν οὐκ ἔνι,

γυναιξὶ δ’ ἐμπέφυκεν; οἶδ ’ ἐγώ νέους

οὐδὲν γυναικῶν ὄντας ἆσφαλεστέρους,

ὅταν ταράξῃ Κύπρις ἡβῶσαν φρένα ·

