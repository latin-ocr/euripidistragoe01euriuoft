EAENH 223

ΘΕΟΚ. ού δῆτα. πῶς οῧν; τόνδ’ ἔτ’ οἰκήσεις τάφον;
EA. τί κερτομεῖς με, τὸν θανόντα δ’ οὐκ ἐᾷς;
ΘΕΟΚ. πιστὴ γὰρ εἷ σὺ σῷ πόσει φεύγουσά με. 1230
EA. ἀλλ’ οὐκέτ’ · ἤδη δ’ ἆρχε τῶν ἐμῶν γάμων.
ΘΕΟΚ. χρόνια μὲν ἦλθεν, ἄλλ’ ὅμως αἰνῶ τάδε.

EA. οἷσθ’ οὖν ὃ δρᾶσον; τῶν πάρος λαθώμεθα.
ΘΕΟΚ. ἐπὶ τῷ; χάρις γὰρ ἀντὶ χάριτος ἐλθέτω.

ΕΛ. σπονδὰς τέμωμεν καὶ διαλλάχθητί μοι. 1-235
ΘΕΟΚ. μεθίημι νεῖκος τὸ σόν, ἴτω δ’ ὑπόπτερον.

EA. πρός νύν σε γονάτων τῶνδ’, ἐπείπερ εἶ φίλος,
ΘΕΟΚ. τί χρῆμα θηρῶσ’ ἱκέτις ὠρέχθης ἐμοῦ ;

ΕΛ. τὸν κατθανόντα πόσιν ἐμὸν θάψαι θέλω. 1239
ΘΕΟΚ. τί δ’; ἔστ’ ἀπόντων τύμβος; ἦ θάψεις σκιάν;
ΕΛ. “Ἐλλησίν ἐστι νόμος , ὂς ἂν πόντῳ θάνῃ,
ΘΕΟΚ. τί δρᾶν; σοφοί τοι Πελοπίδαι τὰ τοιάδε.

ΕΛ. κενοῖσι θάπτειν ἐν πέπλων ὑφάσμασιν.
ΘΕΟΚ. κτέριζ’ · ἀνίστη τύμβον οὗ χρῄζεις χθονός.

ΕΛ. οὐχ ὦδε ναύτας ὀλομένους τυμβεύομεν. 1245
ΘΕΟΚ. πῶς δαί ; λέλειμμαι τῶν ἐν ΓἘλλησιν νόμων.
EA. εἰς πόντον ὅσα χρὴ νέκυσιν ἐξορμίζομεν.
ΘΕΟΚ. τί σοι παράσχω δῆτα τῷ τεθνηκότι;

ΕΛ. ὅδ’ οἶδ’· ἐγω δ’ ἄπειρος, εὐτυχοῦσα πρίν.
ΘΕΟΚ. ὦ ξένε, λόγων μὲν κληδόν’ ἤνεγκας φίλην. 1250
ME. οὔκουν ἐμαυτῷ γ’ οὐδὲ τῷ τεθνηκότι.

ΘΕΟΚ. πῶς τοὺς θανόντας θάπτετ’ ἐν πόντῳ νεκρούς;
ΜΕ. ὡς ἂν παρούσης οὐσίας ἕκαστος ᾗ.

ΘΕΟΚ. πλούτου λέγ’ εἵνεχ’ ὅ τι θέλεις ταύτης χάριν.
ΜΕ. προσφάζεται μὲν αἷμα πρῶτα νερτέροις. 1255
ΘΕΟΚ. τίνος; σύ μοι σήμαινε, πείσομαι δ’ ἐγώ.

ΜΕ. αὐτὸς σὺ γίγνωσκ’ · ἀρκέσει γὰρ ἂν διδῷς.
ΘΕΟΚ. ἐν βαρβάροις μὲν ἵππον ἦ ταῦρον νόμος.

ΜΕ. διδούς γε μέντοι δυσγενὲς μηδὲν δίδου.

