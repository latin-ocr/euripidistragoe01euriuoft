274

HA.

Η ΛΕΚΤΡΑ

κεί μὲν πόλεως ἅλωσιν ἐξιώμενος

ἦ δῶμ’ ὀνήσων τᾶλλα τ’ ε’κσώσων τέκνα 1025
ἔκτεινε πολλῶν μίαν ὕπερ, συγγνώστ’ ἂν ἦν·
νῦν δ ' οὕνεχ’ Ἑλένη μάργος ἧν ὅ τ’ αὖ λαβὼν
ἄλοχον κολάζειν προδότιν οὐκ ἠπίστατο,

τούτων ἕκατι παῖδ’ ἐμὴν διώλεσεν.

ἐπὶ τοῖσδε τοίνυν καίπερ ἠδικημένη 1030
οὐκ ἠγριώμην οὐδ’ ἂν ἔκτανον πόσιν·

ἀλλ’ ἦλθ’ ἔχων μοι μαινάδ’ ἔνθεον κόρην
λέκτροις τ’ ἐπεισέφρηκε, καὶ νύμφα δύο

έν τοῖσιν αὐτοῖς δώμασιν κατεῖχ’ ὁμοῦ.

μῶρον μὲν οὖν γυναῖκες, οὐκ ἄλλως λέγω· 1035
ὅταν δ’, ὑπόντος τοῦδ’, ἁμαρτάνῃ πόσις

τᾶνδον παρώσας λέκτρα, μιμεῖσθαι θέλει

γυνὴ τὸν ἄνδρα χᾶτερον κτᾶσθαι φίλον ·

κᾶπειτ’ ἐν ἡμῖν ὁ ψόγος λαμπρύνεται,

οἱ δ’ αἴτιοι τῶνδ’ οὐ κλύουσ’ ἄνδρες κακῶς. 1040
εί δ’ ἐκ δόμων ἥρπαστο Μενέλεως λάθρᾳ,
κτανεῖν μ’ Ὀρέστην χρῆν, κασιγνήτης πόσιν
Μενέλαον ὠς σώσαιμι; σὸς δὲ πῶς πατὴρ
ἠνέσχετ’ ἂν ταῦτ’ ; εἶτα τὸν μὲν ού θανεῖν 1044
κτείνοντα χρῆν τᾶμ’, ἐμὲ δὲ πρὸς κείνου παθεῖν ,
ἔκτειν’, ἐτρέφθην ἥνπερ ἦν πορεύσιμον

πρὸς τοὺς ἐκείνῳ πολεμίους. φίλων γὰρ ἂν

τίς ἂν πατρὸς σοῦ φόνον ἐκοινώνησέ μοις

λέγ’ εἴτι χρῄζεις κάντίθες παρρησίᾳ,

ὅπως τέθνηκε σὸς πατὴρ οὐκ ἐνδίκως, 1050
δίκην ἔλεξας· σὴ δίκη δ’ αἰσχρῶς ἔχει·

γυναῖκα γὰρ χρὴ πάντα συγχωρεῖν πόσει,

ἥτις φρενήρης· ᾗ δὲ μὴ δοκεῖ τάδε,

οὐδ’ εἰς ἀριθμὸν τῶν ε’μεόν ἥκει λόγων.

