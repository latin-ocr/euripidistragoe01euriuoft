EAENH 233 ’

ἰδὼν δέ νιν παρόντας Ἀτρέως γόνος

προσεῖπε δόλιον οἶκτον εἰς μέσον φέρων·

ὦ τλήμονες, πῶς ἐκ τίνος νεώς ποτε

Αχαιίδος θραύσαντες ήκετε σκάφος· ,

ἄρ’ Ἀτρέως παῖδ’ ὀλόμενον συνθάψετε, 1545
ὃν Τυνδαρὶς παῖς ήδ’ ἀπόντα κενοταφεῖ;

οἳ δ’ ἐκβαλόντες δάκρυα ποιητῷ τρόπῳ,

εἰς ναῦν ἐχώρουν Μενέλεῳ κτερίσματα

φέροντες. ἡμῖν δ’ ῆν μὲν ἥδ’ ὑποψία

λόγος τ’ ἐν ἀλλήλοισι, τῶν ἐπεισβατῶν 1550
ὡς πλῆθος εἴη · διεσιωπῶμεν δ’ ὅμως

τοὺς σούς λόγους σώζοντες · ἄρχειν γὰρ νεὼς
ξένον κελεύσας πάντα συνέχεας τάδε.

καὶ τᾶλλα μὲν δὴ ῥᾳδίως εἴσω νει-ὸς

ἐθέμεθα κουφίζοντα · ταύρειος δὲ ποὺς 1555
οὐκ ἤθελ’ ὀρθὸς σανίδα προσβῆναι κάτα,

ἀλλ’ ἐξεβρυχᾶτ’ ὄμμ’ ἀναστρέφων κύκλῳ,
κυρτῶν τε νῶτα κείς κέρας παρεμβλέπων

μὴ θιγγάνειν ἀπεῖργεν. ὁ δ’ Ἑλένης πόσις
ἐκέλευσεν· ὦ πέρσαντες Ἰλίου πόλιν, 1560
οὐκ εἶ’ ἀναρπάσαντες Ἑλλήνων νόμῳ

νεανίαις ὤμοισι ταύρειον δέμας

εἰς πρῷραν ἐμβαλεῖτε (φάσγανόν θ’ ἅμα
πρόχειρον ὠθεῖ) σφάγια τῷ τεθνηκότι;

οἳ δ’ εἰς κέλευσμ’ ἐλθόντες ἐξανήρπασαν 1565
ταῦρον, φέροντες δ’ εἰσέθεντο σέλματα.
μονάμπυκον δὲ Μενέλεως ψήχων δέρην

μέτωπά τ’ ἐξέπεισεν εἰσβῆναι δόρυ.

τέλος δ’ ἐπειδὴ ναῦς τὰ πάντ’ ἐδέξατο,

πλήσασα κλιμακτῆρας εὐσφύρου ποδὸς 1570
Ελένη καθέζετ’ ἐν μέσοις ἑδωλίοις

ὅ τ’ οὐκέτ’ ὢν λόγοισι Μενέλεως πέλας·

