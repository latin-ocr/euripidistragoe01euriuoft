52

ΕΡ.

ΑΝ ΔΡ OMAXH

κόσμον μὲν ἀμφὶ κρατὶ χρυσέας χλιδῆς

στολμόν τε χρωτὸς τόνδε ποικίλων πέπλων,

οὐ τῶν Ἀχιλλέως οὐδὲ Πηλέως ἄπο

δόμων ἀπαρχὰς δεῦρ’ ἔχουσ’ ἀφικόμην, 150
ἀλλ’ ἐκ Λακαίνης Σπαρτιάτιδος χθονὸς
,Μενέλαος ἡμῖν ταῦτα δωρεῖται πατὴρ

πολλοῖς σὺν ἕδνοις, ὥστ’ ἐλευθεροστομεῖν.

ὑμᾶς μὲν οὖν τοῖσδ’ ἀνταμείβομαι λόγοις·

σὺ δ’ οὖσα δούλη καὶ δορίκτητος γυνὴ 155
δόμους κατασχεῖν ἐκβαλοῦσ’ ἡμᾶς θέλεις

τούσδε , στυγοῦμαι δ ’ ἀνδρὶ φαρμάκοισι σοῖς,
νηδὺς δ’ ἀκύμων δια σέ μοι διόλλυται ·

δεινὴ γὰρ Ἠπειρῶτις εἰς τὰ τοιάδε

ψυχὴ γυναικῶν· ῶν ἐπισχήσω σ’ ε’γῶ, 160
κούδέν σ’ ὀνήσει δῶμα Νηρῇδος τόδε,

οὐ βωμὸς οὐδὲ ναός, αλλὰ κατθανεῖ.

ἢν δ’ οὐν βροτῶν τίς σ’ ἢ θεῶν σῶσαι θέλῃ,

δεῖ σ’ ἀντὶ τῶν πρὶν ὀλβίων φρονημάτων

πτῆξαι ταπεινὴν προσπεσεῖν τ’ ε’μὸν γόνυ, 165
σαίρειν τε δῶμα τούμὸν ἐκ χρυσηλάτων

τευχέων χερὶ σπείρουσαν Ἀχελῴου δρόσον,
γνῶναί θ’ ἵν’ εἷ γῆς. ού γάρ ἐσθ’ Ἕκτωρ τάδε,
οὐ Πρίαμος οὐδὲ χρυσός, ἀλλ’ Ἑλλὰς πόλις.

εἰς τοῦτο δ ’ ἥκεις ἀμαθίας, δύστηνε σύ, 170
ἣ παιδὶ πατρός, ὂς σὸν ὤλεσεν πόσιν,

τολμᾷς ξυνεύδειν καὶ τέκν’ αὐθέντου πάρα
τίκτειν. τοιοῦτον πᾶν τὸ βάρβαρον γένος ·

πατήρ τε θυγατρὶ παῖς τε μητρὶ μίγνυται

κόρη τ’ ἀδελφῷ, διὰ φόνου δ’ οἱ φίλτατοι 175
χωροῦσι, καὶ τῶνδ’ οὐδὲν ἐξείργει νόμος.

ἃ μὴ παρ’ ἡμᾶς εἰ’σφερ’ · οὐδὲ γὰρ καλὸν

δυοῖν γυναικοῖν ἄνδρ’ ἕν’ ἡνίας ἔχειν,

