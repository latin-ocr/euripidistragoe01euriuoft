148 LKABH

ΕΚ. τί δῆτ’ ἔλεξας δοῦλος ὢν ἐμὸς τότε;
ΟΔ. πολλῶν λόγων εὖρήμαθ’, ὥστε μὴ θανεῖν.
ΕΚ. ἔσωσα δῆτά σ’ ἐξέπεμψά τε χθονός;
ΟΔ. ὥστ’ εἰσορᾶν γε φέγγος ηλίου τόδε. 250
ΕΚ. οὔκουν κακύνει τοῖσδε τοῖς βουλεύμασιν,
ὃς ἐξ ἐμοῦ μὲν ἔπαθες οἶα φὴς παθεῖν,
δρᾷς δ’ οὐδὲν ἡμᾶς εὖ, κακῶς δ’ ὅσον δύνῃ;
ἀχάριστον ὑμῶν σπέρμ’, ὅσοι δημηγόρους
ζηλοῦτε τιμάς· μηδὲ γιγνωσκοισθέ μοι, 255
οἳ τοὺς φίλους βλάπτοντες ού φροντίζετε,
ἢν τοῖσι πολλοῖς πρὸς χάριν λέγητέ τι.
ἀτὰρ τί δὴ σόφισμα τοῦθ’ ἡγούμενοι
είς τήνδε παῖδα ψῆφον ὥρισαν φόνου;
πότερα τὸ χρῆν σφ’ ἐπήγαγ’ άνθρωποσφαγεῖν 260
πρὸς τύμβον, ἔνθα βουθυτεῖν μᾶλλον πρέπεις
ἢ τοὺς κτανόντας ἀνταποκτεῖναι θέλων
εἰς τήνδ’ Ἀχιλλεὺς ἐνδίκως τείνει φόνον;
ἀλλ’ οὐδὲν αὐτὸν ἥδε γ’ εἴργασται κακόν.
Ἑλένην νιν αι’τεῖν χρῆν τάφῳ προσφάγματα 265
κείνη γὰρ ὤλεσέν νιν είς Τροίαν τ’ ἄγει.
εί δ ’ αἰχμαλώτων χρή τιν’ ἔκκριτον θανεῖν
< κάλλει θ’ ὑπερφέρουσαν, οὐχ ἡμῶν τόδε·
ἡ Τυνδαρὶς γὰρ εἶδος ἐκπρεπεστάτη,
ἆδικοῦσά θ’ ἡμῶν οὐδὲν ἧσσον ηὑρέθη. 270
τῷ μὲν δικαίῳ τόνδ’ ἁμιλλῶμαι λόγον ·
ἂ δ’ ἀντιδοῦναι δεῖ σ’ ἀπαιτούσης ἐμοῦ,
ἄκουσον. ’ἥψω τῆς ἐμῆς, ὡς φής, χερὸς
καὶ τῆσδε γραίας προσπίτνων παρηίδος·
άνθάπτομαί σου τῶνδε τῶν αὐτῶν ἐγω 275
χάριν τ’ ἀπαιτῶ τὴν τόθ’ ἱκετεύω τέ σε,
μή μου τὸ τέκνον ἐκ χερῶν ἄποσπάσῃς,
μηδὲ κτάνητε· τῶν τεθνηκότων ἅλις.

