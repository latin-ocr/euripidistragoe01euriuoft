454 ΙΠΠ ΟΛΊἼὈΣ

προυφαίνετ’ εἰς τοῦμπροσθεν, ὥστ’ ἀναστρέ·
φειν,

ταῦρος φόβῳ τέτρωρον ἐκμαίνων ὄχον·
εἰ δ’ εἰς πέτρας φέροιντο μαργῶσαι φρένας, 123⁰
σιγῇ πελάζων ἄντυγι ξυνείπετο
εἰς τοῦθ’ ἕως ἔσφηλε κάνεχαίτισεν,
ἁψῐδα’πέτρφ προσβαλῶν ὀχήματος.
σύμφυρτα δ’ ἦν ἅπαντα· σύριγγές τ’ ἅνω
τροχῶν ἐπήδων ἀξόνων τ’ ἐνήλατα. 1235
αὐτὸς δ’ ὃ τλήμων ἡνίαισιν ἐμπλακεὶς
δεσμὸν δυσεξήνυστον ἕλκεται δεθείς,
σποδούμενος μὲν πρὸς πέτραις φίλον κάρα,
θραύων δὲ σάρκας, δεινὰ δ’ ἐξαυδῶν κλύειν·
στῆτ’, ῶ φάτναισι ταῖς ἐμαῖς τεθραμμέναι, 1240
μή μ’ ἐξαλείψητ’ · ῶ πατρὸς τάλαιν’ ἆρά.
τίς ἄνδρ’ ἄριστον βούλεται σῶσαι παρῶν;
πολλοὶ δὲ βουληθέντες ὑστέρῳ ποδὶ
ἐλειπόμεσθα. χῶ μὲν ἐκ δεσμῶν λυθεὶς
τμητῶν ἱμάντων οὐ κάτοιδ’ ὅτῳ τρόπω 1245
πίπτει, βραχὺν δὴ βίοτον ἐμπνέων ἔτι·
ἵπποι δ’ ἔκρυφθεν καὶ τὸ δύστηνον τέρας
ταύρου λεπαίας οὐ κάτοιδ’ ὅπου χθονός.
δοῦλος μὲν οὖν ἔγωγε σῶν δόμων, ἄναξ,
ἀτὰρ τοσοῦτόν γ’ οὐ δυνήσομαί ποτε 1250
τὸν σὸν πιθέσθαι παῖδ’ ὅπως ἐστὶν κακός,
οὐδ’ εἰ γυναικῶν πᾶν κρεμασθείη γένος
καὶ τὴν ἐν Ἴδῃ γραμμάτων πλήσειέ τις
πεύκην, ἐπεί νιν ἐσθλὸν ὅντ’ ἐπίσταμαι.

XO. αἰαῖ· κέκρανται συμφορὰ νέων κακῶν, 1255
οὐδ’ ἔστι μοίρας τοῦ χρεῶν τ’ ἀπαλλαγή.

ΘΗ. μίσει μὲν ἀνδρὸς τοῦ πεπονθότος τάδε

