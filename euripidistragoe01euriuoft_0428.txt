328 ΗΡΑΚΔΗΣ ΜΑΙΝΟΜΈΝΟΣ

μὴ πόδα προκάμητε ἄνις,
βαρύ τε κῶλον, ὥστε πρὸς πετραῖον 120
λέπας ζυγοφόρος ἅρματος βάρος φέρων
τροχηλάτοιο πῶλος.
λαβοῦ χερῶν καὶ πέπλων, ὅτου λέλοιπε
ποδὸς ἀμαυρὸν ἴχνος ·
γέρων γέροντα παρακόμιζε, 125
τὸ πάρος ἐν ἡλίκων πόνοις
ᾦ ξύνοπλα δόρατα νέα νέῳ
ξυνῆν ποτ’, εὐκλεεστάτας
πατρίδος οὐκ ὀνείδη.
ἴδετε, πατρὸς ὡς 130
γοργῶπες αἵδε προσφερεῖς
ὀμμάτων αὐγαί,
[τὸ δὲ δὴ κακοτυχὲς οὐ λέλοιπεν ἐκ τέκνων,]
οὐδ’ ἀποίχεται χάρις.
Ἑλλὰς ὦ ξυμμάχους 135
οἴους οἵους ὀλέσασα
τούσδ’ ἀποστερήσει.
ἀλλ’ εἰσορῶ γὰρ τῆσδε κοίρανον χθονὸς
Λύκον περῶντα τῶνδε δωμάτων πάρος.
ΛΤΚ. τὸν “Ηράκλειον πατέρα καὶ ξυνάορον, 140
εἰ χρή μ’, ἐρωτῶ· χρὴ δ’, ἐπεί γε δεσπότης
ὑμῶν καθέστηχ’, ἱστορεῖν ἃ βούλομαι.
τίν’ είς χρόνον ζητεῖτε μηκῦναι βίον;
τίν’ ἐλπίδ’ ἀλκήν τ’ εἰσορᾶτε μὴ θανεῖν;
ἦ τὸν παρ’ ’Ἀιδῃ πατέρα τῶνδε κείμενον 145
πιστεύεθ’ ἥξειν; ῶς ὑπὲρ τὴν ἀξίαν
τὸ πένθος αἴρεσθ’, εἰ θανεῖν ὑμᾶς χρεών,
σύ μὲν καθ’ Ἑλλάδ’ ἐκβαλών κόμπους κενοὺς
ῶς σύγγαμός σοι Ζεὺς * * * * * *‚
σὺ δ’ ῶς ἀριστου φωτὸς ἐκλήθης δάμαρ. 150

