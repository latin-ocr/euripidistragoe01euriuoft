100

BAKXAI

λύπης, ὅταν πλησθῶσιν ἀμπέλου ῥοῆς,

ῧπνον τε λήθην τῶν καθ’ ἡμέραν κακῶν
δίδωσιν, οὐδ’ ἔστ’ ἄλλο φάρμακον πόνων.

οὗτος θεοῖσι σπένδεται θεὸς γεγώς,

ῶστε διὰ τοῦτον τάγάθ’ ἀνθρώπους ἔχειν. 285
καὶ καταγελᾷς νιν, ῶς ἐνερράφη Διὸς

μηρῶς διδάξω σ’ ῶς καλῶς ἔχει τόδε.

ἐπεί νιν ἤρπασ’ ἐκ πυρὸς κεραυνίου

Ζεύς, εἰς δ’ Ὄλυμπον βρέφος ἀνήγαγεν, θεὸν
’Ἡρα νιν ἤθελ’ ἐκβαλεῖν ἀπ’ ούρανοῦ · 290
Ζεὺς δ’ ἀντεμηχανήσαθ’ οἶα δὴ θεός.

ῥήξας μέρος τι τοῦ χθόν’ ἐγκυκλουμένου
αἰθέρος, ἔθηκε τόνδ’ ὅμηρον ἐκδιδοὺς
ΔιόνυσονἽτῙρας νεικέων· χρόνῳ δέ νιν

βροτοὶ τραφῆναί φασιν ἐν μηρῷ Διός, 295
ὄνομα μεταστήσαντες, ὅτι θεᾷ θεὸς

ρἨρςι ποθ’ ῶμήρευσε, συνθέντες λόγον.

μάντις δ’ ὃ δαίμων ὅδε· τὸ γὰρ βακχεύσιμον

καὶ τὸ μανιῶδες μαντικὴν πολλὴν ἔχει·

ὅταν γὰρ ὁ θεὸς εἰς τὸ σῶμ’ ἔλθῃ πολύς, 300
λέγειν τὸ μέλλον τοὺς μεμηνότας ποιεῖ.

Ἀρεῶς τε μοῖραν μεταλαβών ἔχει τινά·

στρατὸν γὰρ ἐν ὅπλοις ὄντα κάπὶ τάξεσι

φόβος διεπτόησε πρὶν λόγχης θιγεῖν·

μανία δὲ καὶ τοῦτ’ ἐστὶ Διονύσου πάρα. 305
ἔτ’ αὐτὸν ὄψει κάπὶ Δελφίσιν πέτραις

πηδῶντα σὺν πεύκαισι δικόρυφον πλάκα,
πάλλοντα καὶ σείοντα Βακχεῖον κλάδον,

μέγαν τ’ ἄν’ Ἑλλάδ ’. ἀλλ’ ἐμοί, Πενθεῦ , πιθοῦ ·
μὴ τὸ κράτος αὔχει δύναμιν ἀνθρώποις ἔχειν, 310
μηδ’ ἦν δοκῇς μέν, ἡ δὲ δόξα σου νοσῇ,

φρονεῖν δόκει τι· τὸν θεὸν δ’ εἰς γῆν δέχου

