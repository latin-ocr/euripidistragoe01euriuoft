XO.

AYK.

ΗΡΑΚΔΗΣ ΜΑΙΝΟΜΕΝΟΣ 331

βίᾳ δὲ δράσῃς μηδέν, ἢ πείσει βίαν, 215
ὅταν θεός σοι πνεῦμα μεταβαλών τύχῃ.

φεῦ ·

ὦ γαῖα Κάδμου, καὶ γὰρ είς σ’ ἀφίξομαι

λόγους ὀνειδιστῆρας ἐνδατούμενος,

τοιαῦτ’ ἀμύνεθ’ Ἡρακλεῖ τέκνοισί τες

ὃς εἷς Μινύαισι πᾶσι διὰ μάχης μολών 22υ
Θήβαις ἔθηκεν ὄμμ’ ἐλεύθερον βλέπειν.

οὐδ’ Ἑλλάδ’ ᾕνεσ’ οὐδ’ ἀνέξομαί ποτε

σιγῶν, κακίστην λαμβάνων εἰς παῖδ’ ἐμόν,

ἣν χρῆν νεοσσοῖς τοῖσδε πῦρ λόγχας ὅπλα
φέρουσαν ἐλθεῖν, ποντίων καθαρμάτων 225
χέρσου τ’ ἀμοιβάς, ὦν ἐμόχθησεν χάριν.

τὰ δ’, ὦ τέκν’, ὑμῖν οῦτε Θηβαίων πόλις

οὔθ’ Ἑλλὰς ἀρκεῖ· πρὸς δ’ ἔμ’ ἀσθενῆ φίλον
δεδόρκατ’, οὐδὲν ὅντα πλὴν γλώσσης ψόφον.
ρωμη γὰρ ἐκλέλοιπεν ἢν πρὶν εἴχομεν · 230
γήρᾳ δὲ τρομερὰ γυῖα κάμαυρὸν σθένος.

εἰ δ’ ἦ νέος τε κᾶτι σώματος κρατῶν,

λαβὼν ἂν ἔγχος τοῦδε τοὺς ξανθοὺς πλόκους
καθῃμάτωσ’ ἄν, ὥστ’ Ἀτλαντικῶν πέραν
φεύγειν ὅρων νιν δειλίᾳ τούμὸν δόρυ. 235
ἀρ’ οὐκ ἀφορμὰς τοῖς λόγοισιν ἁγαθοὶ

θνητῶν ἔχουσι, κᾶν βραδύς τις ᾗ λέγειν ;

σὺ μὲν λέγ’ ἡμᾶς οἷς πεπύργωσαι λόγοις,

ἐγὼ δὲ δράσω σ’ ἀντὶ τῶν λόγων κακῶς.

ἄγ’, οἳ μὲν Ἑλικῶν’, οἳ δὲ Παρνασοῦ πτυχὰς 240
τέμνειν ἄνωχθ’ ἐλθόντες ὑλουργοὺς δρυὸς
κορμούς · ἐπειδὰν δ’ εἰσκομισθῶσιν πόλει,
βωμὸν πέριξ νήσαντες ἀμφήρη ξύλα

ἐμπίπρατ’ αὐτῶν καὶ πυροῦτε στόματα

πάντων, ἵν’ εἰδῶσ’ οὕνεκ’ οὐχ ὁ κατθανών 245

