BAKXAI 123

τὸν ἅθεον ἄνομον ἄδικον Ἐχίονος 995

τόκον γηγενῆ.

ὃς ἀδίκῳ γνώμᾳ παρανόμῳ τ’ ὀργᾷ ἀντ.

περὶ τὰ Βάκχι’ ὄργια ματρός τε σᾶς

μανείσᾳ πραπίδι

παρακόπῳ τε λήματι στέλλεται, 1000

τὰν ἀνίκατον ὡς κρατήσων βίᾳ.

γνώμαν σώφρον’, ἃ θνατοῖς ἀπροφάσιστος

εἰς τὰ θεῶν ἔφυ,

βροτείαν τ’ ἔχειν ἄλυπος βίος.

τὸ σοφὸν οὗ φθονῶ · 1005

χαίρω θηρεύουσ’

ἕτερα μεγάλα φανερά τ’ ὅντ’ ἀεί,

ἐπὶ τὰ καλὰ βίον

ἦμαρ εἰς νύκτα τ’ εὐαγοῦντ’ εὐσεβεῖν,
τὰ δ’ ἔξω νόμιμα δίκας ἐκβαλόν- 1010
τα τιμᾶν θεούς.
ἴτω δίκα φανερός, ἴτω ξιφηφόρος
φονεύουσα λαιμῶν διαμπὰξ
τὸν ἄθεον ἄνομον ἄδικον Ἐχίονος 1015
τόκον γηγενῆ.
φάνηθι ταῦρος ἢ πολύκρανος ἰδεῖν
δράκων ἢ πυριφλέγων
ὁρᾶσθαι λέων.
ἴθ’, ὦ Βάκχε, θηραγρευτᾷ Βακχαν 1020
γελῶντι προσώπω περίβαλε
βρόχον ἐπὶ θανάσιμον
ἀγέλαν πεσόντι τὰν Μαινάδων.

ΑΓΓ. <5 δῶμ’ ὂ πρίν ποτ’ ηὐτύχεις ἀν’ Ἑλλαδα,
Σιδωνίου γέροντος, ὃς τὸ γηγενὲς 1025
δράκοντος ἔσπειρ’ ὄφεος ἐν γαίᾳ θέρος,
ὥς σε στενάζω, δοῦλος ὢν μέν, ἀλλ’ ὅμως.

