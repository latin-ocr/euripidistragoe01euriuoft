ΘΗ.

Α Ρ.

ΧΟ.

ΙΠ.

ΙΠΠΟΛΤΓΟΣ 457

ὃς οὔτε πίστιν οὔτε μάντεων ὄπα
ἔμεινας, οὐκ ἤλεγξας, οὐ χρόνῳ μακρῷ
σκέψιν παρέσχες, ἄλλα θᾶσσον ἤ σ’ ἐχρῆν
άρὰς ἐφῆκας παιδὶ καὶ κατέκτανες.
δέσποιν’, ὀλοίμην.

δείν’ ἔπραξας, ἀλλ’ ὅμως 1325
ἔτ’ ἔστι σοὶ καὶ τῶνδε συγγνώμης τυχεῖν ·
Κύπρις γὰρ ἤθελ’ ὥστε γίγνεσθαι τάδε,
πληροῦσα θυμόν. θεοῖσι δ’ οἷδ’ ἔχει νόμος·
οὐδεὶς ἀπαντᾶν βούλεται προθυμίᾳ
τῇ τοῦ θέλοντος, ἀλλ’ άφιστάμεσθ’ άεί. 1330
ἐπεὶ σάφ’ ἴσθι, Ζῆνα μὴ φοβουμένη
οὐκ ἅν ποτ’ ἦλθον εἰς τόδ’ αἰσχύνης ἐγώ
ὥστ’ ἄνδρα πάντων φίλτατον βροτῶν ἐμοὶ
θανεῖν ἐᾶσαι, τὴν δὲ σὴν ἁμαρτίαν
τὸ μὴ εἰδέναι μὲν πρῶτον ἐκλύει κάκης · 1335
ἔπειτα δ’ ἡ θανοῦσ’ ἀνήλωσεν γυνὴ
λόγων ἐλέγχους ὥστε σὴν πεῖσαι φρένα.
μάλιστα μέν νυν σοὶ τάδ’ ἔρρωγεν κακά,
λύπη δὲ κάμοί· τοὺς γὰρ εὐσεβεῖς θεοὶ
θνήσκοντας οὐ χαίρουσι· τούς γε μὴν κακους 1340
αὐτοῖς τέκνοισι καὶ δόμοις ἐξόλλυμεν.
καὶ μὴν ὃ τάλας ὅδε δὴ στείχει,
σάρκας νεαρὰς ξανθόν τε κάρα
διαλυμανθείς. ὦ πόνος οἴκων,
οἷον ἐκράνθη δίδυμον μελάθροις 1345
πένθος θεόθεν καταληπτόν.
αἰαῖ αἰαῖ·
δύστηνος ἐγώ, πατρὸς ἐξ ἀδίκου
χρησμοῖς ἀδίκοις διελυμάνθην,
ἀπόλωλα τάλας, οἴμοι μοι. 1350
διά μου κεφαλῆς ᾅσσουσ’ ὀδύναι,

