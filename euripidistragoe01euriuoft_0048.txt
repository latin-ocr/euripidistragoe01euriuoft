XLIV DE CODICIBVS EVRIPIDEIS ET EDITIONIBVS

cento iste non spernendum praebet subsidium, ceteris in
fabulis minoris est pretii94).

Scholia Euripidea, quae partim Alexandrinorum gram-
maticorum doctrinam referunt, partim futilibus scatent
Byzantinorum hominum commentis, cum diu neglecta
iacuissent, tandem ex codicibus optimis aucta et emen-
data sunt a G. Dindorfi0‚ cuius editio quattuor volumini-
bus comprehensa prodiit Oxonii a. 1863. tragoedias a
Byzantinis lectitatas‚ Hec. Or. Phoen.‚ scholiorum mole
paene obrutas habemus: de Rheso et Troadibus annota-
tiones supersunt exileS, sed optimae frugis plenae: decem
fabulae eae quae codicibus B et C debentur, commenta-
riorum dote nunc- destitutae sunt. de scholiorum veterum
Euripideorum fontibus docte et diligenter disseruit Th.
Bartholdus in dissertatione Bonnensi a. 1864, atque idem
ad emendanda poetae verba scholiorum veterum inter-
pretationibus prospero cum successu usus est.

Editiones Euripideas continuo ordine enumerare ab
instituto nostro alienum est. quas qui cognoscere cupi-
erint, Hoffmannos consulant et EngelmannOS. mihi gra-
vissimas editiones indicasse et huius operae rationem
reddidisse sufficiet. princeps editio quattuor tragoedia-
rum, Medeae Hippolyti Alcestidis Andromachae, prodiit
Florent. circa a. 1496, quam qui curasse dicitur Ι. La·
scaris recentissimo codice usus est, Parisino 2888, Flo-
rentini codicis 0 apographo, secuta est a. 1503 Aldina
fabularum XVIII editi0‚ quam qui curavit95), tres primas
fabulas, Hec. Or. Phoen.‚ e Byzantino libro repetiit, co·
dice B nixus est in Alc. Andr. Bacch. Suppl. Hipp.
lph. A. lph. T. Med. Rhes Tro.‚ denique e codice Pa—
risino 2817, Florentini 0 apographo, deprompsit Hel.
Heracl. Herc. F. Ion. Cycl. ignorat Aldina editio Elec·

 

94) Digna est quae conferatur ea de re diligentissima dis-
putatio A. Doeringii edita in Philol. vol. 23 p. 577—591 et
vol. ‘25 p. 221—258.

95) Marco Musuro deberi editionem Aldinam suspicatus
est Kirchhoffius: dissentit qui nuper de M. Musuri Cretensis
vita studiis ingenio disseruit Rad. Menge in M.Sehmidtii Hesych.
vol. V, 1 p. 29 sq.

