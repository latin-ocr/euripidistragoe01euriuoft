356

XO.

ΗΡΑΚΛΗΣ ΜΑΙΝΟΜΕΝΟΣ

ἡμεῖς δ’ ἐλευθεροῦντες ἐκ δρασμῶν πόδα
σὺν τῷ γέροντι δεσμὰ σειραίων βρόχων
ἀνήπτομεν πρὸς κίον’, ὥς λήξας ὕπνου
μηδὲν προσεργάσαιτο τοῖς δεδραμένοις.
εὕδει δ’ ὁ τλήμων ὕπνον οὐκ εὐδαίμονα,
παῖδας φονεύσας καὶ δάμαρτ’. ἐγω μὲν οὖν
οὐκ οἶδα θνητῶν ὅστις ἀθλιώτερος.

ὁ φόνος ἦν ὃν Ἀργολὶς ἔχει πέτρα

τότε μὲν περισαμότατος καὶ ἄπιστος
Ἐλλάδι τῶν Δαναοῦ παίδων·

τὰ δ’ ὑπερέβαλε, παρέδραμε τὰ τότε κακά.
τάλανι διογενεῖ κόρῳ μονοτέκνου Πρόκνης
φόνον ἔχω λέξαι θυόμενον 1Μούσαις·

σὺ δὲ τέκνα τρίγονα τεκόμενος, οἶ δάιε,
λυσσάδι συγκατειργάσω * μοίρᾳ.

τίνα στεναγμὸν

ἢ γόον ἢ φθιτῶν

ᾠδὰν ἢ τίν’ ’Ἅιδα χορὸν άχήσως

φεῦ φεῦ ·

ἴδεσθε , διάνδιχα κλῇθρα

κλίνεται ὑψιπύλων δόμων.

ἰεό μοι·

ἴδεσθε τάδε τέκνα πρὸ πατρὸς

ἄθλια κείμενα δυστάνου,

εὕδοντος ὕπνον δεινὸν ἐκ παίδων φόνου.
περὶ δὲ δεσμὰ καὶ πολύβροχ’ ἁμμάτων
ἐρείσμαθ’ τΗράκλειον

ἀμφὶ δέμας τάδε λαΐνοις

ἀνημμένα [ἀμφὶ] κίοσιν οἴκων.

ὃ δ’ ὥς τις ὅρνις ἄπτερον καταστένων
ὠδῖνα τέκνων, πρέσβυς ὑστέρω ποδὶ
πικρὰν διώκων ἤλυσιν πάρεσθ’ ὅδε.

1010
1009

1015

1020

1025

1030

1035

1040

