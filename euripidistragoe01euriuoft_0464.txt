364

ΗΡΑΚΛΗΣ MA IN Ο ΜΕΝ ΟΣ

ἡ τοῦ Διὸς σύλλεκτρος, ῶς ὀλοίμεθα.

ἐπεὶ δὲ σαρκὸς περιβόλαι’ ἐκτησάμην

ἡβῶντα, μόχθους οὓς ἔτλην τί δεῖ λέγειν; 1270
ποίους ποτ’ ἦ λέοντας ἢ τρισωμάτους

Γηρυόνας ἢ Γίγαντας ἦ τετρασκελῆ
κενταυροπληθῆ πόλεμον οὐκ ἐξήνυσα;

τήν τ’ ἀμφίκρανον καὶ παλιμβλαστῆ κύνα

ὕδραν φονεύσας, μυρίων τ’ ἄλλων πόνων 1275
διῆλθον ἀγέλας κείς νεκροὺς ἀφικόμην,

Ἅιδου πυλωρὸν κύνα τρίκρανον εἰς φάος

ὅπως πορεύσαιμ’ ἐντολαῖς Εὐρυσθέως.

τὸ λοίσθιον δὲ τόνδ’ ἔτλην τάλας φόνον,
παιδοκτονήσας δῶμα θριγκῶσαι κακοῖς. 1280
ἥκω δ’ ἀνάγκης εἰς τόδ’· οὔτ’ ἐμαῖς φίλαις
Θήβαις ἐνοικεῖν ὅσιον · ῆν δὲ καὶ μένω,

εἰς ποῖον ἱερὸν ἢ πανήγυριν φίλων

εἷμ’; οὗ γὰρ ἄτας εὐπροσηγόρους ἔχω.

ἀλλ’ ’Ἀργος ἕλθως πῶς, ἐπεὶ φεύγω πάτρανς 1285
φέρ’ ἀλλ’ ἐς ἄλλην δή τιν’ ὁρμήσω πόλιν·

κάπε ιθ’ ὑποβλεπώμεθ’ ῶς ἐγνωσμένοι,

γλώσσης πικροῖς κέντροισι κλῃδουχούμενοι·

ουχ οὑτος ὁ Διός , ὂς τέκν’ ἔκτεινέν ποτε
δάμαρτά τ’· ,ου γῆς τῆσδ’ ἆποφθαρήσεται; 1290
κεκλημένῳ δὲ φωτὶ μακαρίῳ ποτὲ

αἱ μεταβολαὶ λυπηρόν· ᾦ δ’ ἀεὶ κακῶς

ἔστ’, οὐδὲν ἀλγεῖ συγγενῶς δύστηνος ὤν.

εἰς τοῦτο δ’ ἥξειν συμφορᾶς οἶμαί ποτε·

φωνὴν γὰρ ῆσει χθῶν ἀπεννέπουσά με 1295
μὴ θιγγάνειν γῆς καὶ θάλασσα μὴ περᾶν

πηγαί τε ποταμῶν, καὶ τὸν ἁρματήλατον

Ἰξίον’ ἐν δεσμοῖσιν ἐκμιμήσομαι.

πρὸς ταῦτ’ ἄριστα μηδέν Ἑλλήνων μ’ ὁρᾶν,

