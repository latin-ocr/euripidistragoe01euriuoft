314

ΗΡΑΚΛΕΙΔᾼΙ

ὃ δ’ οὔτε τοὺς κλύοντας αἰδεσθεὶς λόγων

οὔτ’ αὐτὸς αὑτοῦ δειλίαν στρατηγὸς ὤν,

ἐλθεῖν ἐτόλμησ’ ἐγγὺς ἀλκίμου δορός, 815
ἀλλ’ ἦν κάκιστος· εἶτα τοιοῦτος γεγώς

τοὺς “Ηρακλείους ἦλθε δουλωσων γόνους.

’Τλλος μὲν οὖν ἄπωχετ’ εἰς τάξιν πάλιν·

μάντεις δ’ ἐπειδὴ μονομάχου δι’ ἀσπίδος
διαλλαγὰς ἔγνωσαν οὐ τελουμένας, 820
ἔσφαζον, οὐκ ἔμελλον, ἀλλ’ ἀφίεσαν

λαιμῶν βροτείων εὐθὺς οὔριον φόνον.

οἳ δ’ ἅρματ’ εἰσέβαινον, οἳ δ’ ὑπ’ ἀσπίδων
πλευροῖς ἔκρυπτον πλεύρ’· Ἀθηναίων δ’ ἅναξ
στρατῷ παρήγγειλ’ οἶα χρὴ τὸν εὐγενῆ· 825
ω ξυμπολιται, τῇ τε βοσκούσῃ χθονὶ

καὶ τῇ τεκούσῃ νῦν τιν’ αρκέσαι χρεων.

ὃ δ’ αὐ τό τ’ Ἀργος μὴ καταισχῦναι θέλειν

και τὰς Μυκήνας συμμάχους ἐλίσσετο.

ἐπεὶ δ’ ἐσήμην’ ὄρθιον Τυρσηνικῇ 830
σάλπιγγι καὶ συνῆψαν ἀλλήλοις μάχην,

πόσον τιν’ αὐχεῖς πάταγον ἀσπίδων βρέμειν,
πόσον τινὰ στεναγμὸν οἰμωγήν θ’ ὁμοῦ;

τὰ πρῶτα μέν νυν πίτυλος Ἀργείου δορὸς
ἐρρήξαθ’ ἡμᾶς· εἶτ’ ἐχώρησαν πάλιν. 835
τὸ δεύτερον δε πους ἐπαλλαχθεὶς ποδί,

ανὴρ δ’ ἐπ’ ἀνδρὶ στὰς ἐκαρτέρει μαχῃ·

πολλοὶ δ’ ἔπιπτον, ἠν δε δύο κελεύσματα

ω τὰς Ἀθήνας, ω τὸν Ἀργείων γύην

σπείροντες, οὐκ ἀρήξετ’ αἰσχύνην πόλει; 840
μόλις δὲ πάντα δρῶντες οὐκ ἄτερ πόνων
ἐτρεψάμεσθ’ Ἀργεῑον εἰς φυγὴν δόρυ.

κάνταῦθ’ ὁ πρέσβυς 1’Ὑλλον ἐξορμώμενον

ἰδών, ὀρέξας ἱκέτευσε δεξιὰν

