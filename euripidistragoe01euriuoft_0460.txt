360 ΗΡΑΚΛΗΣ ΜΑΙΝΟΜΕΝΟΣ

ΗΡ. αἰαῖ· στεναγμῶν γάρ με περιβάλλει νέφος, 1140
AM. τούτων ἕκατι σας καταστένω τύχας.
ΗΡ. ἦ γὰρ συνήραξ’ οἶκον, ἢ’βάκχευσ’, ἐμόν;
AM. οὐκ οἶδα πλὴν ἓν· πάντα δυστυχῆ τὰ σά.
ΗΡ. ποῦ δ’ οἶστρος ἡμᾶς ἔλαβε; ποῦ διώλεσενς
ΑΜ. ὅτ’ ἀμφὶ βωμὸν χεῖρας ἡγνίζου πυρί. 1145
ΗΡ. οἴμοι· τί δῆτα φείδομαι ψυχῆς ἐμῆς
τῶν φιλτάτων μοι γενόμενος παίδων φονεύς,
κούκ εἶμι πέτρας λισσάδος πρὸς ἅλματα
ἢ φάσγανον πρὸς ἧπαρ ἐξακοντίσας
τέκνοις δικαστὴς αἵματος γενήσομαι; 1150
ἦ σάρκα τήνδε τὴν ἐμὴν πρήσας πυρί,
δύσκλειαν ἢ μένει μ’ ἀπώσομαι βίους
ἀλλ’ ἐμποδῶν μοι [θανασίμων βουλευμάτων]
Θησεὺς ὅδ’ ἕρπει συγγενὴς φίλος τ’ ἐμός·
[ὄφθησόμεσθα,] καὶ τεκνοκτόνον μύσος 1155
εἰς ὄμμαθ’ ἥξει φιλτάτῳ ξένων ἐμῶν.
οἴμοι, τί δράσω; ποῖ κακῶν ἐρημίαν
εὕρω πτερωτὸς ἦ κατὰ χθονὸς poste-6223
φράσον, τί κρατὶ περιβάλω [σκότος];
αἰσχύνομαι γὰρ τοῖς δεδραμένοις κακοῖς 1160
καὶ τῷδε προστρόπαιον αἷμα προσβαλῶν
οὐδὲν κακῶσαι τοὺς ἀναιτίους θέλω.
ΘΗ. ἥκω σὺν ἄλλοις οἳ παρ’ Ἀσωποῦ ῥοὰς
μένουσιν ἔνοπλοι γῆς Ἀθηναίων κόροι,
σῷ παιδί, πρέσβυ , σύμμαχον φέρων δόρυ. 1165
κληδῶν γὰρ ἦλθεν εἰς Ἐρεχθειδῶν πόλιν
ῶς σκῆπτρα χώρας τῆσδ’ ἀναρπάσας Λύκος
εἰς πόλεμον ὑμῖν καὶ μάχην καθίσταται.
τίνων δ’ ἀμοιβὰς ῶν ὑπῆρξεν “Ηρακλῆς
σώσας με νέρθεν, ἦλθον, εἴ τι δεῖ, γέρον, 1170
ἢ χειρὸς ὑμᾶς τῆς ἐμῆς ἢ συμμάχων.

