378

ΙΚΕΤΙΔΕΣ

ἔχοιμεν ἀλλήλοισιν ῶν πένοιτο γῆ. 210
ἃ δ’ ἔστ’ ἄσημα κοῦ σαφῆ, γιγνώσκομεν

εἰς πῦρ βλέποντες, καὶ κατὰ σπλάγχνων πτυχὰς
μάντεις προσημαίνουσιν οἰωνῶν τ’ ἄπο.

ἆρ’ οὗ τρυφῶμεν θεοῦ κατασκευὴν βίω

δόντος τοιαύτην, οἷσιν οὐκ ἀρκεῖ τάδε; 215
ἀλλ’ ἡ φρόνησις τοῦ θεοῦ μεῖζον σθένειν

ζητεῖ, τὸ γαῦρον δ ' ἐν φρεσὶν κεκτημένοι
δοκοῦμεν εἶναι δαιμόνων σοφώτεροι.

ἧς καὶ σὺ φαίνει δεκάδος οῦ σοφὸς γεγώς,

ὅστις κόρας μὲν θεσφάτοις Φοίβου ζυγεὶς 220
ξένοισιν οἷδ’ ἔδωκας ῶς ζεόντων θεῶν,

λαμπρὸν δὲ θολερῷ δῶμα συμμίξας τὸ σὸν
ἥλκωσας οἴκους· χρῆν γὰρ οὔτε σώματα

ἄδικα δικαίοις τὸν σοφὸν συμμιγνύναι,
εὐδαιμονοῦντας δ’ εἰς δόμους κτᾶσθαι φίλους. 225
κοινὰς γὰρ ὁ θεὸς τὰς τύχας ἡγούμενος

τοῖς τοῦ νοσοῦντος πήμασιν διώλεσε

τὸν ού νοσοῦντα κούδὲν ἠδικηκότα.

είς δὲ στρατείαν πάντας Ἀργείους ἄγων,
μάντεων λεγόντων θέσφατ’, εἶτ’ ἀτιμάσας 230
βίᾳ παρελθών θεοὺς ἀπώλεσας πόλιν,

νέοις παραχθείς, οἵτινες τιμώμενοι

χαίρουσι πολέμους τ’ αύξάνουσ’ ἄνευ δίκης,
φθείροντες ἀστούς, ὃ μὲν ὅπως στρατηλατῇ,

ὅ δ’ ῶς ὑβρίζῃ δύναμιν εἰς χεῖρας λαβών, 235
ἄλλος δὲ κέρδους εἵνεκ’, οὐκ ἀποσκοπῶν

τὸ πλῆθος εἴτι βλάπτεται πάσχον τάδε.

τρεῖς γὰρ πολιτῶν μερίδες · οἳ μὲν ὄλβιοι
ἀνωφελεῖς τε πλειόνων τ’ ἐρῶσ’ ἀεί·

οἳ δ’ οὐκ ἔχοντες καὶ σπανίζοντες βίου, 240
δεινοὶ νέμοντες τῷ φθόνῳ πλέον μέρος

