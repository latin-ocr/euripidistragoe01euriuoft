HPAKAEIAAI 293

δεῦρ’ ἦλθον ἢ κίνδυνον ἐξ ἀμηχάνων

ῥίπτοντες , εἴτ’ οὖν εἴτε μὴ γενήσεται·

οὐ γὰρ φρενήρη γ’ όντα σ’ ἐλπίζουσί που 150
μόνον τοσαύτης ἣν ἐπῆλθον Ἑλλάδος

τὰς τῶνδ’ ἀβούλους συμφορὰς κατοικτιεῖν ·

φέρ’ ἀντίθες γάρ, τούσδε τ’ εἰς γαῖαν παρεὶς
ἡμᾶς τ’ ἐάσας ἐξάγειν, τί κερδανεῑς;

τὰ μὲν παρ’ ἡμῶν τοιάδ ’ ἔστι σοι λαβεῖν, 155
’Ἀργους τοσήνδε χεῖρα τήν τ’ Εὐρυσθέως

ἰσχὺν ἅπασαν τῇδε προσθέσθαι πόλει.

ἢν δ’ εἰς γόους τε καὶ τὰ τῶνδ’ οἰκτίσματα
βλέψας πεπανθῇς, είς πάλην καθίσταται .
δορὸς τὸ πρᾶγμα· μὴ γὰρ ῶς μεθήσομεν 160
δόξῃς ἀγῶνα τόνδ’ ἄτερ χαλυβδικοῦ.

τί δῆτα φήσεις, ποῖα πεδί’ ἀφαιρεθείς,

τί ῥυσιασθεὶς πόλεμον Ἀργείοις ἔχειν,

ποίοις δ’ ἀμύνων συμμάχοις; [τίνος δ’ ὕπερ
θαψεις νεκρούς πεσόντας; ἦ] κακὸν λόγον 165
κτήσει πρὸς ἀστῶν, εἰ γέροντος εἵνεκα

τύμβου τὸ μηδὲν ὄντος, ῶς εἰπεῖν ἔπος,

παίδων τε τῶνδ’ είς ἄντλον ἐμβήσει πόδα.

ἐρεῖς τὸ λῷστον ἐλπίδ’ εὑρήσειν μόνον-

καὶ τοῦτο πολλῶ τοῦ παρόντος ἐνδεές · 170
κακῶς γὰρ Ἀργείοισιν οἵδ’ ὠπλισμένοι

μαχοιυτ’ ἂν ἡβήσαντες, εἴτι τοῦτό σε

ψυχήν ἐπαί,ρει χοῦν μέσῳ πολὺς χρόνος,

ἐν ῶ διεργασθεῑτ’ αν. αλλ’ ἐμοι πιθοῦ

δοὺς μηδέν, ἄλλα ταμ’ ἐῶν ἄγειν ἐμε 175
κτῆσαι Μυκήνας, μηδ ’ ὅπερ φιλεῖτε δρᾶν

πάθῃς σὺ τοῦτο, τοὺς ἀμείνονας παρὸν

φίλους ἑλέσθαι , τοὺς κακίονας λάβῃς.

