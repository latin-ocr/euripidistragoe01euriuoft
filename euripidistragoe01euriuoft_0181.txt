ΑΓΓ.

ΑΝΔΡΟΜΑΧΗ 81

οἵα με τὸν δύστηνον άμφιβᾶσ’ ἔχεις.

πῶς δ’ οἴχεταί μοι παῖς μόνου παιδὸς μόνος;
σήμαιν’ · ἀκοῦσαι δ’ οὐκ άκούσθ’ ὅμως θέλω.
ἐπεὶ το κλεινὸν ἤλθομεν Φοίβου πέδον, 1085
τρεῖς μὲν φαεννὰς ἡλίου διεξόδους

θέᾳ διδόντες ὄμματ’ ἐξεπίμπλαμεν.

καὶ τοῦθ’ ὕποπτον ἦν ἄρ’ · είς δὲ συστάσεις
κύκλους τ’ ἐχω’ρει λαὸς οἰκήτωρ θεοῦ.

Ἀγαμέμνονος δὲ παῖς διαστείχων πόλιν 1090

εἰς οὓς ἑκάστῳ δυσμενεῖς ηὔδα λόγους·

ὁρᾶτε τοῦτον, ὃς διαστείχει θεοῦ

χρυσοῦ γέμοντα γύαλα, θησαυρούς βροτῶν,

τὸ δεύτερον παρόντ’ ἐφ’ οἷσι καὶ πάρος

δεῦρ’ ἦλθε Φοίβου ναὸν ἐκπέρσαι θέλων; 1095
κάκ τοῦδ’ ἐχώρει ῥόθιον ἐν πόλει κακόν,

ἀρχαί τ’ ἐπληροῦντ’ εἷς τε βουλευτήρια

ἰδίᾳ θ’ ὅσοι θεοῦ χρημάτων ἐφέστασαν

φρουρὰν ἐτάξαντ’ ἐν περιστύλοις δόμοις.

ἡμεῖς δὲ μῆλα φυλλάδος Παρνασίας 1100
παιδεύματ’, οὐδὲν τῶνδέ πω πεπυσμένοι,
λαβόντες ᾐμεν ἐσχάραις τ’ ἐφέσταμεν

συν προξένοισι μάντεσίν τε Πυθικοῖς.

καί τις τόδ’ εἶπεν· ω νεανία, τί σοι

θεῷ κατευξώμεσθα; τίνος ἥκεις χαριν; 1105
ὃ δ’ εἷπε· Φοίβῳ τῆς πάροιθ’ ἁμαρτίας

δίκας παρασχεῖν βουλόμεσθ’ · ᾔτησα γὰρ

πατρός ποτ’ αὐτὸν αἵματος δοῦναι δίκην.
κάνταῦθ’ Ὀρέστου μῦθος ἰσχύων μέγα

ἐφαίνεθ’, ὡς ψεύδοιτο δεσπότης ἐμὸς 1110
ἥκων ἐπ’ αἰσχροῖς· ἔρχεται δ’ ἀνακτόρων
κρηπῖδος ἐντός, ὥς πάρος χρηστηρίων

εὔξαιτο Φοίβῳ, τυγχάνει δ’ ἐν ἐμπύροις·

mmm. VOL. Ι. 6

