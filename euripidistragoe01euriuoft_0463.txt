ΗΡΑΚΛΗΣ ΜΑΙΝΟΜΕΝΟΣ 363

ΘΗ. ἐγώ δὲ πάσχων εὖ τότ’ οἰκτείρω σε νῦν. 1237
ΗΡ. οἰκτρὸς γάρ εἰμι τᾶμ’ ἀποκτείνας τέκνα. 1236
ΘΗ. κλαίω χάριν σὴν ἐφ’ ἑτέραισι συμφοραῖς.
ΗΡ. ηὗρες δ’ ἔτ’ ἄλλους ἐν κακοῖσι μείζοσιν;
ΘΗ. ἅπτει κάτωθεν οὐρανοῦ δυσπραξίᾳ. 1240
ΗΡ τοιγὰρ παρεσκευάσμεθ’ ὥστε κατθανεῖν,
ΘΗ. δοκεῖς ἀπειλῶν σῶν μέλειν τι δαίμοσινς
ΗΡ. αὔθαδες ὁ θεός, πρὸς δὲ τοὺς θεοὺς ε’γω’.
ΘΗ. ἴσχε στόμ’, ὥς μὴ μέγα λέγων μεῖζον πάθῃς.
ΗΡ. γέμω κακῶν δή, κούκέτ’ ἔσθ’ ὅπῃ τεθῇ. 1245
ΘΗ. δράσεις δὲ δὴ τί; ποῖ φέρει θυμούμενος;
ΗΡ. θανών, ὅθενπερ ἦλθον, εἶμι γῆς ὕπο.
ΘΗ. εἴρηκας ἐπιτυχόντος ἀνθρώπου λόγους.
ΗΡ. σύ δ’ ἐκτὸς ὥν γε συμφορᾶς με νουθετεῖς.
ΘΗ. ὁ πολλὰ δὴ τλὰς (Ηρακλῆς λέγει τάδε; 1250
ΗΡ. οὔκουν τοσαῦτά γ’, εί μέτρῳ μοχθητέον.
ΘΗ. εὐεργέτης βροτοῖσι καὶ μέγας φίλος;
ΗΡ. οἵδ’ οὐδὲν ὠφελοῦσί μ’, ἀλλ’ ’Ἡρα κρατεῖ.
ΘΗ. οὐκ ἄν σ’ ἀνάσχοιθ’ Ἑλλὰς ἀμαθία θανεῖν.
ΗΡ. ἄκουε δή νυν, ὠς ἁμιλληθῶ λόγοις 1255
πρὸς νουθετήσεις σάς · ἀναπτύξω δέ σοι
ἀβίωτον ἡμῖν νῦν τε καὶ πάροιθεν ὅν.
πρῶτον μὲν ἐκ τοῦδ’ ἐγενόμην ὅστις κτανών
μητρὸς γεραιὸν πατέρα προστρόπαιος οόν
ἔγημε τὴν τεκοῦσαν Ἀλκμήνην ἐμέ. 1260
ὅταν δὲ κρηπὶς μὴ καταβληθῇ γένους
ὀρθῶς, ἀνάγκη δυστυχεῖν τοὺς ἐκγόνους.
Ζεὺς δ’ ὅστις ὁ Ζεὺς πολέμιόν μ’ ἐγείνατο
’Ἡρα · σὺ μέντοι μηδὲν ἀχθεσθῇς, γέρον·
πατέρα γὰρ ἀντὶ Ζηνὸς ἡγοῦμαι σ’ ε’γω’. 1265
ἔτ’ ἐν γάλακτί τ’ ὄντι γοργωποὺς ὄφεις
ἐπεισέφρηκε σπαργάνοισι τοῖς ε’μοῖς

