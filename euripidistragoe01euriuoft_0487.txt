XO.

AA.
ΘΗ.

ΙΚΕΤΙΔΕΣ 387

χαίρει δὲ πλούτῳ. ταῦτ’ ἀφέντες οἱ κακοὶ
πολέμους ἀναιρούμεσθα καὶ τὸν ἥσσονα
δουλούμεθ’ ἄνδρες ἄνδρα καὶ πόλις πόλιν.
σὺ δ’ ἄνδρας ἐχθροὺς καὶ θανόντας ὠφελεῖς,
θάπτων κομίζων θ’ ὕβρις οῦς ἀπώλεσεν. 495
οῦ τᾶρ’ ἔτ’ ὀρθῶς Καπανέως κεραύνιον
δέμας καπνοῦται, κλιμάκων ὀρθοστάτας
ὃς προσβαλῶν πύλαισιν ὤμοσεν πόλιν
πέρσειν θεοῦ θέλοντος ἥν τε μὴ θέλῃ,
οὐδ’ ἥρπασεν χάρυβδις οἰωνοσκόπον, 500
τέθριππον ἅρμα περιβαλοῦσα χάσματι,
ἄλλοι τε κεῖνται πρὸς πύλαις λοχαγέται
πέτροις καταξανθέντες ὀστέων ῥαφάς.
ἥ νυν φρονεῖν ἄμεινον ἐξαύχει Διός,
ἢ θεοὺς δικαίως τοῦς κακοὺς ἀπολλύναι. 505
φιλεῖν μὲν οῦν χρὴ τοὺς σοφοὺς πρῶτον τέκνα,
ἔπειτα τοκέας πατρίδα θ’, ἣν αῦξειν χρεῶν
καὶ μὴ κατᾶξαι. σφαλερὸν ’ἡγεμών θρασὺς
νεώς τε ναύτης· ἥσυχος καιρῷ σοφός.
καὶ τοῦτό τοι τάνδρεῖον, ἡ προμηθία. 510
ἐξαρκέσας ἦν Ζεὺς ὁ τιμωρούμενος,
ἡμᾶς δ’ ὑβρίζειν ούκ ἐχρῆν τοιάνδ’ ῦβριν.
ῶ παγκάκιστε -

σῖγ’,”Αδραστ’, ἔχε στόμα
καὶ μὴ ’πίπροσθεν τῶν ἐμῶν τοὺς σούς λόγους
θῇς· οὐ γὰρ ἥκει πρὸς σὲ κηρύσσων ὅδε, 515
ἀλλ’ ῶς ἔμ’ · ἡμᾶς κάποκρίνασθαι χρεῶν.
καὶ πρῶτα μέν σε πρὸς τὰ πρῶτ’ ἀμείψομαι.
οῦκ οἶδ ’ ἐγῶ Κρέοντα δεσπόζοντ’ ἐμοῦ
οὐδὲ σθένοντα μεῖζον, ὥστ’ ἀναγκάσαι
δρᾶν τὰς Ἀθήνας ταῦτ’ · ἅνω γὰρ ἂν ῥέοι 521.)
τὰ πράγμαθ’ οὕτως, εἰ ’πιταξόμεσθα δή.

25*

