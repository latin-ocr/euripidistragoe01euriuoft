174 ΕΚΑΒΗ

ΧΟ. ὦ τλῆμον, ὥς σοι δύσφορ’ εἴργασται κακά· 1085
δράσαντι δ’ αἰσχρὰ δεινὰ τάπιτίμια
[δαίμων ἔδωκεν ὅστις ἐστί σοι βαρύς].
ΠΛΜ. αἰαῖ, ἰὼ Θρῄκης
λογχοφόρον ἔνοπλον εὔιππον ’'A-
ρει κάτοχον γένος. 1090
ἰώ Ἀχαιοί, ιὀὸ Ἀτρεῖδαι.
βοάν βοὰν ἀυτῶ, βοάν·
ἴτε, μόλετε πρὸς θεῶν.
κλύει τις ἢ οὐδεὶς ἀρκέσει; τί μέλλετε;
γυναῖκες ὤλεσάν με, 1095
γυναῖκες αἰχμαλωτίδες·
δεινὰ δεινὰ πεπόνθαμεν.
ὤμοι ἐμᾶς λώβας.
ποῑ· τράπωμαι, ποῖ πορευθῶ;
ἀμπτάμενος οὐράνιον 1100
ὑψιπετὲς είς μέλαθρον, Ὠρίων
ἦ Σείριος ἔνθα πυρὸς φλογέας ἀφίη-
σιν ὅσσων αὐγάς, ἢ τὸν ἐς ’Λίὸα 1105
μελανόχρωτα πορθμὸν ᾅξω τάλας;
ΧΟ. συγγνώσθ’, ὅταν τις κρείσσον’ ἦ φέρειν κακὰ
πάθῃ , ταλαίνης ἐξαπαλλάξαι ζόης.
ΑΓ. κραυγῆς ἀκούσας ἦλθον· οὐ γὰρ ἥσυχος
πέτρας ὀρείας παῖς λέλακ’ ἀνὰ στρατὸν 1110
Ἠχὼ διδοῦσα θόρυβον· εἰ δὲ μὴ Φρυγῶν
πύργους πεσόντας ᾖσμεν Ἑλλήνων δορί,
φόβον παρέσχεν οὗ μέσως ὅδε κτύπος.
ΠΛΜ. ὦ φίλτατ’ , ᾐσθόμην γὰρ Ἀγάμεμνον σέθεν
φωνῆς ἀκούσας, εἰσορᾷς ἃ πάσχομεν; 1115
ΑΓ. ἔα ·
Πολυμῆστορ ὦ δύστηνε, τίς σ’ ἀπώλεο-ες
τίς ὄμμ’ ἔθηκε τυφλὸν αἱμάξας κόρας,

