ΙΠΠΟΛΥΤΟΣ

ἑνὸς δ’ ἄθικτος, ᾧ με νῦν ἑλεῖν δοκεῖς·
λέχους γὰρ εἰς τόδ’ ἡμέρας ἁγνὸν δέμας.
οὐκ οἶδα πρᾶξιν τήνδε πλὴν λόγῳ κλύων
γραφῇ τε λεύσσων· οὐδὲ ταῦτα γὰρ σκοπεῖν
πρόθυμός εἰμι, παρθένον ψυχὴν ἔχων.

καίτοι τό σῶφρον τούμὸν οὐ πείθει σ’ ἴσως·

δεῖ δή σε δεῖξαι τῷ τρόπῳ διεφθάρην.
πότερα τὸ τῆσδε σῶμ’ ἐκαλλιστεύετο
πασῶν γυναικῶν; ἦ σὸν οἰκήσειν δόμον
ἔγκληρον εὐνὴν προσλαβών ε’πήλπισα· ,
μάταιος ἄρ’ ἠ , κούδαμοῦ μετῆν φρενῶν.
ἀλλ’ ῶς τυραννεῖν ἡδὺ τοῖσι σώφροσιν;
ἥκιστά γ’, εί μὴ τὰς φρένας διέφθορε
θνητῶν ὅσοισιν ἁνδάνει μοναρχία.
ε’γω δ’ ἀγῶνας μὲν κρατεῖν Ἑλληνικοὺς
πρῶτος θέλοιμ’ ἅν, ἐν πόλει δὲ δεύτερος
σὺν τοῖς ἀρίστοις εὐτυχεῖν ἀεὶ φίλοις.
πράσσειν τε γὰρ πάρεστι, κίνδυνός τ’ ἀπὼν
κρείσσω δίδωσι τῆς τυραννίδος χάριν.
εν ού λέλεκται τῶν ἐμῶν, τὰ δ’ άλλ’ ἔχεις·
εἰ μεν γὰρ ἦν μοι μάρτυς οἶός εἰμ’ ἐγώ,
καὶ τῆσδ’ ὁρώσης φέγγος ἠγωνιζόμην,
ἔργοις ἂν εἶδες τούς κακούς διεξιών.
νῦν δ’ ὅρκιόν σοι Ζῆνα καὶ πέδον χθονὸς
όμνυμι τῶν σῶν μήποθ’ ἅψασθαι γάμων
μηδ’ αν θελῆσαι μηδ’ αν ἔννοιαν λαβεῖν.
ἠ τᾶρ’ ὀλοίμην ἀκλεὴς ἀνώνυμος,
[άπολις’ άοικος, φυγὰς ἀλητεύων χθόνα,]
καὶ μήτε πόντος μήτε γῆ δέξαιτό μου
σάρκας θανόντος, εί κακὸς πέφυκ’ ἀνήρ.
τί δ’ ἥδε δειμαίνουσ’ ἀπώλεσεν βίον
οὐκ οἶδ’ · ε’μοὶ γὰρ οὐ θέμις πέρα λέγειν.

44?

1005

1010

1015

1020

1025

1030

