ΑΔ.
ΘΗ.

ΑΘ.

IKE TI ΔΕΣ 409

χαῖρ’ · ἄξιος γὰρ καὶ σὺ καὶ πόλις σέθεν.

ἔσται τάδ’ · ἀλλὰ καὶ σὺ τῶν αὐτῶν τύχοις,
ἄκουε, Θησεῦ, τούσδ’ Ἀθηναίας λόγους,

α’ χρή σε δρᾶσαι, δρῶντα δ’ ῶφελεῖν τάδε.

μὴ δῷς τάδ’ ὀστᾶ τοῖσδ’ ἐς Ἀργείαν χθόνα 1185
παισὶν κομίζειν ῥαδίως οὕτω μεθείς,

ἀλλ’ ἀντὶ τῶν σῶν καὶ πόλεως μοχθημάτων
πρῶτον λάβ’ ὅρκον. τόνδε δ’ ὀμνύναι χρεῶν
Ἄδραστον· οὗτος κύριος, τύραννος ῶν,

πάσης ὑπὲρ γῆς Δαναϊδῶν ὁρκωμοτεῖν. 1190
ὁ δ’ ὅρκος ἔσται, μήποτ’ Ἀργείους χθόνα

εἰς τήνδ’ ἐποίσειν πολέμιον παντευχίαν

ἄλλων τ’ ἰόντων ἐμποδῶν θήσειν δόρυ.

ἦν δ ' ὅρκον ἐκλιπόντες ἔλθωσιν πόλιν,

κακῶς ὀλέσθαι πρόστρεπ’ Ἀργείων χθόνα. 1195
ἐν ᾦ δὲ τέμνειν σφάγια χρή σ’, ἄκουέ μου.

ἔστιν τρίπους σοι χαλκόπους εἴσω δόμων,

ὃν Ἰλίου ποτ’ ἐξαναστήσας βάθρα

σπουδὴν ἐπ’ ἄλλην ςΗρακλῆς ὁρμώμενος

στῆσαί σ’ ἐφεῖτο Πυθικὴν πρὸς ἐσχάραν. 1200
ἐν τῶδε λαιμοὺς τρεῖς τριῶν μήλων τεμῶν
ἔγγραψον ὅρκους τρίποδος ἐν κοίλῳ κύτει,
κᾶπειτα σῶζειν θεῷ δὸς ῶ Δελφῶν μέλει,
μνημεῖά θ’ ὅρκων μαρτύρημά θ’ Ἑλλάδι.

ᾗ δ’ ἂν διοίξῃς σφάγια καὶ τρῶσῃς φόνον, 1205
ὀξύστομον μάχαιραν ἐς γαίας μυχοὺς

κρύψον παρ’ αὐτὰς ἑπτὰ πυρκαιὰς νεκρῶν ”
φόβον γὰρ αὐτοῖς , ἦν ποτ’ ἔλθωσιν πόλιν,
δειχθεῖσα θήσει καὶ κακὸν νόστον πάλιν.

δράσας δὲ ταῦτα πέμπε γῆς ἔξω νεκρούς. 1210
τεμένη δ’, ἵν’ αὐτῶν σώμαθ’ ἡγνίσθη πυρί,
μέθες παρ’ αὐτὴν τρίοδον Ἰσθμίαν θεῶ.

