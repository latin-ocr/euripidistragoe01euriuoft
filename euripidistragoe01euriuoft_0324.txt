224 ΕΛΕΝΗ

ΘΕΟΚ. οὐ τῶνδ’ ἐν ἀγέλαις ὀλβίαις σπανίζομεν. 1260
ME. καὶ στρωτὰ φέρεται λέκτρα σώματος κενά.
ΘΕΟΚ. ἔσται· τί δ’ άλλο προσφέρειν νομίζεται· ,
ΜΕ. χαλκήλαθ’ οπλα· καὶ γὰρ ἡν φίλος δορί.
ΘΕΟΚ. αξια τάδ’ ἔσται Πελοπιδῶν α δῶσομεν.
ΜΕ. καὶτᾶλῖ ὅσα χθων καλὰ φέρει βλαστήματα. 1265
ΘΕΟΚ. πῶς οῧνς ἐς οἶδμα τίνι τρόπῳ καθίετε;
ΜΕ. ναῦν δεῖ παρεῖναι κάρετμῶν ἐπιστάτας.
ΘΕΟΚ. πόσον δ’ ἀπείργει μῆκος ἐκ γαίας δόρυ· ,
ΜΕ. ὥστ’ ἐξορᾶσθαι ρόθια χερσόθεν μόλις.
ΘΕΟΚ. τί δὴ τόδ’ Ελλὰς νόμιμον ἐκ τίνος σέβει; 1270
ME. ῶς μὴ πάλιν γῇ λύματ’ ἐκβάλῃ κλύδων.
ΘΕΟΚ. Φοίνισσα κώπη ταχύπορος γενήσεται.
ΜΕ. καλῶς ἂν εἴη Μενέλεῴ τε πρὸς χάριν.
ΘΕΟΚ. οὔκουν σύ χωρὶς τῆσδε δρῶν ἀρκεῖς τάδε;
ME. μητρὸς τόδ ’ ἔργον ἢ γυναικὸς ἢ τέκνων. 1275
ΘΕΟΚ. ταύτης ὁ μόχθος, ῶς λέγεις, θάπτειν πόσιν;
ΜΕ. ἐν εὐσεβεῖ γοῦν νόμιμα μὴ κλέπτειν νεκρῶν.
ΘΕΟΚ. ἴτω· πρὸς ἡμῶν ἄλοχον εὐσεβῆ τρέφειν.
ἐλθών δ’ ἐς οἴκους ἐξελοῦ κόσμον νεκρῷ ·
καί σ’ οὐ κεναῖσι χερσὶ γῆς ἀποστελῶ, 1280
δράσαντα τῇδε πρὸς χάριν · φήμας δέ μοι
ἐσθλὰς ἐνεγκῶν γ’ ἀντὶ τῆς ἀχλαινίας
ἐσθῆτα λήψει σῖτά θ’, ῶστε σ’ εἰς πάτραν
ἐλθεῖν, ἐπεὶ νῦν γ’ ἀθλίως ἔχονθ’ ὁρῶ.
σὺ δ’ ῶ τάλαινα, μὴ ’πὶ τοῖς ἀνηνύτοις 1285
τρύχου συ σαυτήν· Μενέλεως δ’ ἔχει πότμον,
κούκ ἂν δύναιτο ζῆν ὁ κατθανὼν πόσις.
ΜΕ. σὸν ἔργοι, ῶ νεᾶνι· τὸν παρόντα μεν
στέργειν πόσιν χρή, τὸν δε μηκέτ ὄντ’ ἐᾶν·
ἄριστα γάρ σοι ταῦτα πρὸς τὸ τυγχάνον. 1290
ἢν δ ' Ἑλλάδ’ ἔλθω καὶ τύχω σωτηρίας,

 

