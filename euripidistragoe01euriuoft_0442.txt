342 ΗΡΑΚΛΗΣ ΜΑΙΝΟΜΕΝΟΣ

φίλας ἀμοιβὰς ὄμμασιν δεδορκότες;
εγῶ δέ, νῦν γὰρ τῆς ἐμῆς ἔργον χερός, 565
πρῶτον μὲν εἶμι καὶ κατασκάψω δόμους
καινῶν τυράννων, κρᾶτα δ ’ ἀνόσιον τεμῶν
ῥίψω κυνῶν ἕλκημα· Καδμείων δ ’ ὅσους
κακοὺς ἐφηῦρον εὖ παθόντας ἐξ ἐμοῦ,
τῷ καλλινίκῳ τῷδ’ ὅπλῳ χειρώσομαι· 570
τοὺς δὲ πτερωτοῖς διαφορῶν τοξεύμασι
νεκρῶν ἅπαντ’ Ἰσμηνὸν ἐμπλήσω φόνου,
Δίρκης τε νᾶμα λευκὸν αἱμαχθήσεται.
τῷ γάρ μ’ ἀμύνειν μᾶλλον ἦ δάμαρτι χρὴ
καὶ παισὶ καὶ γέροντι; χαιρόντων πόνοι· 575
μάτην γὰρ αὐτοὺς τῶνδε μᾶλλον ἤνυσα.
καὶ δεῖ μ’ ὑπὲρ τῶνδ’, εἴπερ οἵδ’ ὑπὲρ πατρός,
θνήσκειν ἀμύνοντ’ · ἦ τί φήσομεν καλὸν
ὕδρα μὲν ἐλθεῖν εἰς μάχην λέοντί τε
Εὐρυσθέως πομπαῖσι , τῶν δ’ ἐμῶν τέκνων 580
οὐκ ἐκπονήσω θάνατον; οὐκ ἄρ’ “Ηρακλῆς
ὁ καλλίνικος ῶς πάροιθε λέξομαι.

ΧΟ. δίκαια τοὺς τεκόντας ῶφελεῖν τέκνα
πατέρα τε πρέσβυν τήν τε κοινωνὸν γάμων.

ΑΜ. πρὸς σοῦ μέν, ῶ παῖ, τοῖς φίλοις εἶναι φίλον 585
τά τ’ ἐχθρὰ μισεῖν· ἀλλὰ μὴ ἐπείγου λίαν.

ΗΡ. τί δ’ ἐστὶ τῶνδε θᾶσσον ἢ χρεῶν, πάτερ;

AM. πολλοὺς πένητας, ὀλβίους δὲ τῷ λόγῳ
δοκοῦντας εἶναι συμμάχους ἅναξ ἔχει,
οἳ στάσιν ἔθηκαν καὶ διῶλεσαν πόλιν 590
ἐφ’ ἁρπαγαῖσι τῶν πέλας, τὰ δ ’ ἐν δόμοις
δαπάναισι φροῦδα διαφυγόνθ’ ὑπ’ ἀργίας.
ῶφθης ἐσελθών πόλιν· ἐπεὶ δ’ ὤφθης, ὅρα
ἐχθροὺς ἀθροίσας μὴ παρὰ γνώμην πέσῃς.

ΗΡ. μέλει μὲν οὐδὲν εἴ με πᾶσ’ εἶδεν πόλις· 595

