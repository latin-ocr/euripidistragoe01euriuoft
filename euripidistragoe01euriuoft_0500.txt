400

XO.

ΘΗ.

ΙΚΕΤΙΔΕΣ

Τυδέως δ’ ε”παινον ἐν βραχεῖ θήσω μέγαν·

οὐκ ἐν λόγοις ἦν λαμπρός, ἀλλ’ ἐν ἀσπίδι

δεινὸς σοφιστὴς πολλά τ’ ἐξευρεῖν σοφός.

γνώμῃ δ ' ἀδελφοῦ Μελεάγρου λελειμμένος,

ἴσον παρέσχεν ὄνομα διὰ τέχνης δορός, 905
εὑρών ἀκριβῆ μουσικὴν ἐν ἀσπίδι·

φιλότιμον ἦθος πλούσιον, φρόνημα δὲ

ἐν τοῖσιν ἔργοις, οὐχὶ τοῖς λόγοις ἔχων.

ἐκ τῶνδε μὴ θαύμαζε τῶν εἰρημένων,

Θησεῦ πρὸ πύργων τούσδε τολμῆσαι θανεῖν. 910
τὸ γὰρ τραφῆναι μὴ κακῶς αἰδῶ φέρει·
αἰσχύνεται δὲ τάγάθ’ ἀσκήσας ἀνὴρ

κακὸς κεκλῆσθαι πᾶς τις. ἡ δ’ εὐανδρια
διδακτός, εἴπερ καὶ βρέφος διδάσκεται

λέγειν ἀκούειν θ’ ῶν μάθησιν οὐκ ἔχει. 915
α δ’ αν μάθῃ τις, ταῦτα σώζεσθαι φιλεῖ

πρὸς γῆρας. οὕτω παῖδας εὐ παιδεύετε.

ἰω τέκνον, δυστυχῆ σ’

ἔτρεφον, ἔφερον ὑφ’ ἥπατος

πόνους ἐνεγκοῦσ’ ἐν ῶδῖσι· καὶ νῦν 920

’Ἀιδας τὸν ἐμὸν ἔχει

μόχθον ἀθλίας, ἐγῶ δὲ

γηροβοσκὸν οὐκ ἔχω

τεκοῦσ’ ἁ τάλαινα παῖδα.

καὶ μὴν τὸν Οἰκλέους γε γενναῖον τόκον 925
θεοὶ ζῶντ’ ἀναρπάσαντες εἰς μυχοὺς χθονὸς
αὐτοῖς τεθρίπποις εὐλογοῦσιν ἐμφανῶς·

τὸν Οἰδίπου δὲ παῖδα, Πολυνείκην λέγω,

ἡμεῖς ἐπαινέσαντες οὐ ψευδοίμεθ’ ἅν.

ξένος γὰρ ἦν μοι πρὶν λιπῶν Κάδμου πόλιν 930
φυγῇ πρός”Αργος διαβαλεῖν αὐθαίρετος.

ἀλλ’ οἶσθ’ ὃ δρᾶσαι βούλομαι τούτων πέρι;

