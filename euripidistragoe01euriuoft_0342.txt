242 HAEKTPA

Ἀγαμέμνονος ποινάτορ’, εἶργεν ἐν δόμοις
Αἴγισθος οὐδ’ ἥρμοζε νυμφίω τινί.
ἐπεὶ δε καὶ τοῦτ’ ῆν φόβου πολλοῦ πλέων, 25
μή τῳ λαθραίως τέκνα γενναίω τέκοι,
κτανεῖν σφε βουλεύσαντος ὠμόφρων ὅμως
μήτηρ νιν ἐξέσωσεν Αἰγίσθου χερός.
είς μὲν γὰρ ἄνδρα σκῆψιν εἶχ’ ὀλωλότα,
παίδων δ’ ἔδεισε μὴ φθονηθείη φόνω. 30
ἐκ τωνδε δη τοιόνδ’ ἐμηχανησατο
Αἴγισθος· ὂς μεν γῆς απηλλάχθη φυγὰς
Ἀγαμέμνονος παῖς, χρυσὸν εἶφ’ ὂς αν κτάνη,
ἡμῖν δε δὴ δίδωσιν Ἠλέκτραν ἔχειν
δάμαρτα, πατέρων μὲν Μυκηναίων ἄπο 35
γεγῶσιν· οὐ δὴ τοῦτό γ’ ἐξελέγχομαι·
λαμπροὶ γὰρ είς γένος γε, χρημάτων γε μὴν
πένητες, ἔνθεν ηὑγένει’ ἀπόλλυται·
ὡς ἀσθενεῖ δοὺς ἀσθενῆ λάβοι φόβον.
εἰ γάρ νιν ἔσχεν ἀξίωμ’ ἔχων ἀνήρ, 40
εὕδοντ’ ἂν ἐξήγειρε τὸν Ἀγαμέμνονος
φόνον δίκη τ’ ἂν ἦλθεν Αἰγίσθῳ τότε.
ἢν οὔποθ’ ἀνὴρ ὅδε, σύνοιδέ μοι Κύπρις
[ᾔσχυνεν εὐνῇ· παρθένος δ’ ἔτ’ ἐστὶ δή].
αἰσχύνομαι γὰρ ὀλβίων ἀνδρῶν τέκνα 45
λαβών ὑβρίζειν, οὐ κατάξιος γεγώς.
σέβω δὲ τόν λόγοισι κηδεύοντ’ ἐμοὶ
ἄθλιον Ὀρέστην, εἴ ποτ’ εἰς ’Ἄργος μολών
γάμους ἀδελφῆς δυστυχεῖς ἐσόψεται.
ὅστις δέ μ’ εἷναί φησι μῶρον εί λαβὼν 50
νέαν ἐς οἴκους παρθένον μὴ θιγγάνω,
γνώμης πονηροῖς κανόσιν ἀναμετρούμενος
τὸ σῶφρον ἴστω καύτὸς ἂν τοιοῦτος ὤν.

ΗΛ. ὦ νὺξ μέλαινα, χρυσέων ἄστρων τροφέ,

