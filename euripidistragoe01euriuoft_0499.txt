ΙΚΕΤΙΔΕΣ 399

ἀψευδὲς ἦθος, εὐπροσήγορον στόμα,

ακραντον ούδεν ούτ’ ἐς οἰκέτας λέγων 870
οὔτ’ εἰς πολίτας. τὸν δὲ δεύτερον λέγω
Ἐτέοκλον, άλλην χρηστότητ’ ἠσκηκότα

νεανίας ἦν τῶ βίῳ μεν ἐνδεής,

πλείστους δὲ τιμὰς ἔσχ’ ἐν Ἀργεία χθονί.

φίλων δὲ χρυσὸν πολλάκις δωρουμένων 875
οὐκ εἰσεδέξατ’ οἶκον οὐδὲ τούς τρόπους

δούλους παρέσχε χρημάτων ζευχθεὶς ὕπο.

τοὺς δ’ ἐξαμαρτάνοντας, οὐχὶ τὴν πόλιν
ἤχθαιρ’· ἐπεί τοι κούδεν αἰτία πόλις

“ κακῶς κλύουσα δια κυβερνήτην κακόν. 880

ὁ δ’ αὖ τρίτος τῶνδ’ Ἱππομέδων τοιόσδ’ εφυ
παῖς ῶν ἐτόλμησ’ εὐθὺς ού πρὸς ἡδονας
Μουσῶν τραπέσθαι πρός τε μαλθακὸν βίον,
ἀγροὺς δὲ ναίων, σκληρὰ τῇ φύσει διδοὺς

ἔχαιρε πρὸς τάνδρεῖον, εἴς τ’ ἄγρας ἰῶν 885
ἵπποις τε χαίρων τόξα τ’ ἐντείνων χεροῖν,

πόλει παρασχεῖν σῶμα χρήσιμον θέλων.

ὁ τῆς κυναγοῦ δ’ ἄλλος Ἀταλάντης γόνος,

παῖς Παρθενοπαῖος, εἶδος ἐξοχώτατος,

Ἀρκας μεν ἠν, ἐλθῶν δ’ ἐπ’ Ἰνάχου ῥοας 890
παιδεύεται κατ’ ’Ἄργος ἐκτραφεις δ’ ἐκεῖ
πρῶτον με’ν, ῶς χρὴ τους μετοικοῦντας ξένους,
λυπηρὸς οὐκ ἠν οὐδ’ ἐπίφθονος πόλει

οὐδ’ ἐξεριστὴς τῶν λόγων, όθεν βαρυς

μάλιστ’ ἂν εἴη δημότης τε καὶ ξένος 895
λόχοις δ’ ἐφεστῶς ῶσπερ Ἀργεῖος γεγῶς

’ἤμυνε χώρα, χὼπότ’ εὐ πράσσοι πόλις,

εχαιρε, λυπρῶς δ’ ἔφερεν, εἴ τι δυστυχοῖ.
πολλοὺς δ’ ἐραστὰς κάπό θηλειῶν ὅσας

ἔχων, ἐφρούρει μηδὲν ἐξαμαρτάνειν. 900

