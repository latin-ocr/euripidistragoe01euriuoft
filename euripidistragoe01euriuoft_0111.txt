XO.

ΘΕ.

ΑΛΚΗΣΤΙ Σ 11

μόνην· προδοῦναι γάρ σ’ ὀκνοῦσα καὶ πόσιν 180
θνήσκω. σὲ δ’ ἄλλη τις γυνὴ κεκτήσεται,
σώφρων μὲν οὐκ ἄν μᾶλλον, εὐτυχὴς δ’ ἴσως.
κυνεῖ δὲ προσπίτνουσα, πᾶν δὲ δέμνιον
ὀφθαλμοτέγκτςο δεύεται πλημμυρίδι.

ἐπεὶ δὲ πολλῶν δακρύων εἶχεν κόρον, 185
στείχει προνωπὴς ἐκπεσοῦσα δεμνίων,

καὶ πολλὰ θαλάμων ἐξιοῦσ’ ἐπεστράφη
κᾶρριψεν αὑτὴν αὖθις εἰς κοίτην πάλιν.

παῖδες δὲ πέπλων μητρὸς ἐξηρτημένοι

ἔκλαιον· ἢ δὲ λαμβάνουσ’ ἐς ἀγκάλας 190
ἠσπαζετ’ ἄλλοτ’ ἄλλον, ὡς θανουμένη.

πάντες δ ’ ἔκλαιον οἰκέται. κατὰ στέγας

δέσποιναν οἰκτείροντες. ἢ δὲ δεξιὰν

προύτειν’ ἑκάστῳ, κοῦτις ἦν οὕτω κακὸς

ὃν οὐ προσεῖπε καὶ προσερρήθη πάλιν. 195
τοιαῦτ’ ἐν οἴκοις ἐστὶν Ἀδμήτου κακοὶ.

καὶ κατθανών τ’ ἂν ὤλετ’, ἐκφυγών δ’ ἔχει
τοσοῦτον ἄλγος, οὔποθ’ οὗ λελήσεται.

ἦ που στενάζει τοισίδ’ ’Ἀδμητος κακοῖς,

ἐσθλῆς γυναικὸς εἰ στερηθῆναί σφε χρή ; 200
κλαίει γ’ ἄκοιτιν ἐν χεροῖν φίλην ἔχων,

καὶ μὴ προδοῦναι λίσσεται, τάμήχανα

ζητῶν* φθίνει γὰρ καὶ μαραίνεται νόσω,
παρειμένη δέ, χειρὸς ἄθλιον βάρος,

ὅμως δὲ καίπερ σμικρὸν ἐμπνέουσ’ ἔτι 205
βλέψαι πρὸς αὐγὰς βούλεται τὰς ἡλίου.

ἀλλ’ εἶμι καὶ σὴν ἀγγελῶ παρουσίαν·

οὐ γάρ τι πάντες εὖ φρονοῦσι κοιράνοις, 21⁰

 

ὦς οὔποτ’ αὖθις, ἀλλὰ νῦν πανύστατον 207
ἀκτῖνα κύκλον θ’ ἡλίου προσόψεται.

