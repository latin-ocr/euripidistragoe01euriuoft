ΗΡΑΚΛΗΣ ΜΑΙΝΟΜΕΝΟΣ 353

ΑΓΓ. τεθνᾶσι παῖδες. ΧΟ. αἰαῖ.
ΑΓΓ. στενάζεθ’, ὡς στενακτά. ΧΟ. δάιοι φόνοι,
δάιοι δὲ τοκέων χεῖρες. 915
ΑΓΓ. οὐκ ὅὶν τις εἴποι μᾶλλον ἢ πεπόνθαμεν.
ΧΟ. πῶς παισὶ στενακτὰν ἄταν ἄταν
πατέρος ἄμφαίνεις;
λέγε τίνα τρόπον ἔσυτο θεόθεν ἐπὶ
μέλαθρα κακὰ τάδε 920
τλήμονές τε παίδων τύχαι.
ΑΓΓ. ἱερὰ μὲν ἦν πάροιθεν ἐσχάρας Διὸς
καθάρσι’ οἴκων, γῆς ἄνακτ’ ἐπεὶ κτανών
ἐξέβαλε τῶνδε δωμάτων Ἡρακλέης·
χορὸς δὲ καλλίμορφος εἱστήκει τέκνων 925
πατήρ τε Μεγάρα τ’ · ἐν κύκλῳ δ ' ἤδη κανοῦν
εἵλικτο βωμοῦ, φθέγμα δ’ ὅσιον εἴχομεν.
μέλλων δὲ δαλὸν χειρὶ δεξιᾷ φέρειν,
εἰς χέρνιβ’ ὡς βάψειεν, Ἀλκμήνης τόκος
ἔστη σιωπῇ. καὶ χρονίζοντος πατρὸς 930
παῖδες προσέσχον ὄμμ’ · ὃ δ’ οὐκέθ’ αὐτὸς ἦν,
ἀλλ’ ἐν στροφαῖσιν ὀμμάτων ἐφθαρμένος
ῥίζας τ’ ἐν ὅσσοις αἰματωπός ἐκβαλών,
ἀφρὸν κατέσταζ’ εὐτρίχου γενειάδος.
ἔλεξε δ’ ἅμα γέλωτι παραπεπληγμένῳ· 935
πάτερ, τί θύω πρὶν κτανεῖν Εὐρυσθέα
καθάρσιον πῦρ, καὶ πόνους διπλοῦς ἔχω
ἐξὸν μιᾶς μοι χειρὸς εῦ θέσθαι τάδε;
ὅταν δ’ ἐνέγκω δεῦρο κρᾶτ’ Εὐρυσθέως,
ἐπὶ τοῖσι νῦν θανοῦσιν ἁγνιῶ χέρας. 940
ἐκχεῖτε πηγάς, ῥίπτετ’ ἐκ χειρῶν κανᾶ.
τίς μοι δίδωσι τάξας τίς δ’ ὅπλον χερός;
πρὸς τὰς Μυκήνας εἶμι · λάζυσθαι χρεων
μοχλούς δικέλλας θ’, ὡς τὰ Κυκλώπων βάθρα
uvam. vot. i. 23

