ΕΥΡΙΠΙΔΟΥ

ΑΛΚΗΣΤΙΣ.

———-——-

ΛΠ. ³52 δω’ματ Ἀδμήτειζ ἐν οἷς ἔτλην ἐγώ

θῆσσαν τράπεζαν αἰνέσαι θεός περ ὧν.
Ζεὺς γαρ κατακτὰς παῖδα τὸν ἐμὸν αἴτιος
Ἀσκληπιόν, στέρνοισιν ἐμβαλών φλόγα·
οὗ δὴ χολωθεὶς τέκτονας Δίου πυρὸς
κτείνω Κύκλωπας· καί με θητεύειν πατὴρ
θνητῷ παρ’ ἀνδρὶ τῶνδ’ ἄποιν’ ἠνάγκασεν.
ε’λθων δὲ γαῖαν τήνδ’ ἐβουφόρβουν ξένῳ,
καὶ τόνδ’ ἔσωζον οἶκον ἐς τόδ’ ἡμέρας.
ὁσίου γὰρ ἀνδρὸς ὅσιος ὦν ἐτύγχανον,
παιδὸς Φέρητος, ὃν θανεῖν ἐρρυσάμην,
Μοίρας δολώσας· ᾔνεσαν δέ μοι θεαὶ
’Ἄδμητον ᾅδην τὸν παραυτίκ’ ἐκφυγεῖν,
ἄλλον διαλλάξαντα τοῖς κάτω νεκρόν.
παντας δ’ ἐλέγξας καὶ διεξελθών φίλους,
πατέρα γεραιάν θ’ ἥ σφ’ ἔτικτε μητέρα,
οὐχ ηὗρε πλὴν γυναικὸς ὅστις ἤθελε
θανεῖν πρὸ κείνου μηδ’ ἐτ’ εἰσορᾶν φάος,
ἢ νῦν κατ’ οἴκους ἐν χεροῖν βαστάζεται
ψυχορραγοῦσα · τῇδε γάρ σφ’ ἐν ἡμέρᾳ
θανεῖν πέπρωται καὶ μεταστῆναι βίου.

10

15

