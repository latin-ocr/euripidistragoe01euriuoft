EAENH 215

ἅ σοι παρέλιπεν ἥδε τῶν λόγων, φράσω.
ορκοις κεκλῄμεθ’, ὡς μάθῃς, ω παρθένε,
πρῶτον μὲν ἐλθεῖν δια μάχης σῷ συγγόνῳ·
κάκεῖνον ἢ ’μὲ δεῖ θανεῖν· ἆπλόῦς λόγος.
ἢν δ’ ἐς μὲν ἀλκὴν μὴ πόδ’ άντιθῇ ποδί, 980
λιμῷ δὲ θηρᾷ τύμβον ἱκετεύοντε νώ,
κτανεῖν δέδοκται τήνδ’ ἐμοὶ κᾶπειτ’ ε’μόν
πρὸς ἧπαρ ὦσαι δίστομον ξίφος τόδε
τύμβου ’πὶ νώτοις τοῦδ’, ἵν’ αἵματος ῥοαὶ
τάφου καταστάζωσι· κεισόμεσθα δὲ 985
νεκρω δύ’ ἑξῆς τῷδ’ ἐπὶ ξεστῷ τάφῳ,
ἀθάνατον ἄλγος σοι’, ψόγος δὲ σῷ πατρί.
ού γὰρ γαμεῖ τήνδ’ οὔτε σύγγονος σέθεν
οὔτ’ ἄλλος οὐδείς· ἀλλ’ ἐγώ σφ’ ἀπάξομαι,
εἰ μὴ πρὸς οἴκους δυνάμεθ’, ἄλλα πρὸς νεκρούς.
τί ταῦτα; δακρύοις εἰς τὸ θῆλυ τρεπόμενος 991
ἐλεινὸς ἦν ἂν μᾶλλον ἢ δραστήριος.
κτεῖν’, εἰ δοκεῖ σοι · δυσκλεῶς γὰρ οὐ κτενεῖς·
μαλλόν γε μέντοι τοῖς ἐμοῖς πείθου λόγοις,
ἵν’ ᾗς δικαία καὶ δάμαρτ’ ἐγώ λάβω. 995

XO. ἐν σοὶ βραβεύειν, ὦ νεᾶνι, τοὺς λόγους·
οὕτω δὲ κρῖνον ὡς ἅπασιν ἁνδάνῃς.

ΘΕΟΝ. ἐγώ πέφυκά τ’ εὐσεβεῖν καὶ βούλομαι,
φιλῶ τ’ ἐμαυτήν, καὶ κλέος τουμοῦ πατρὸς
οὐκ αν μιάναιμ’, οὐδε συγγόνῳ χάριν 1000,
δοίην αν ἐξ ῆς δυσκλεὴς φανήσεται.
ε’νεστι δ’ ιερὸν τῆς δίκης ἐμοὶ μέγα
ἐν τῇ φύσει· καὶ τοῦτο Νηρέως πάρα
ἔχουσα σώζειν Μενέλεων πειράσομαι.
Ἥρᾳ δ’, ἐπείπερ βούλεταί σ’ εὐεργετεῖν, 10⁰5
εἰς ταύτὸν οἴσω ψῆφον · ἡ Κύπρις δ’ ἐμοὶ

