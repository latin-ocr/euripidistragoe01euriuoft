54

XO.

ΕΡ.

ΑΝ.
ΕΡ.
AN.
ΕΡ.
ΑΝ.
ΕΡ.

ΑΝΔΡΟΜΑΧῊ

πλουτεῖς δ’ ἐν οῦ πλουτοῦσι, Μενέλεως δέ σοι
μείζων Ἀχιλλέως. ταῦτά τοί σ’ ἔχθει πόσις.

χρὴ γὰρ γυναῖκα, κᾶν κακῷ δοθῇ πόσει,
στέργειν ἅμιλλάν τ’ οῦκ ἔχειν φρονήματος.

εἰ δ ’ ἀμφὶ Θρῄκην χιόνι τὴν κατάρρυτον 215
τύραννον ἔσχες ἄνδρ’, ἵν’ ἐν μέρει λέχος

δίδωσι πολλαῖς εἷς ἀνὴρ κοινούμενος,

ἔκτεινας ἂν τάσδ’; εἶτ’ ἀπληστίαν λέχους

πάσαις γυναιξὶ προστιθεῖσ’ ἂν ηὑρέθης.

αἰσχρόν γε· καίτοι χείρον’ ἀρσένων νόσον ‘220
ταύτην νοσοῦμεν, ἀλλὰ προύστημεν καλῶς.

ὦ φίλταθ’ ’Ἑκτορ, ἀλλ’ ἐγω τὴν σὴν χάριν

σοὶ καὶ ξυνήρων, εἴ τί σε σφάλλοι Κύπρις,

καὶ μαστὸν ἤδη πολλάκις νόθοισι σοῖς

ἐπέσχον, ἵνα σοι μηδὲν ἐνδοίην πικρόν. 225
καὶ ταῦτα δρῶσα τᾶρετῇ προσηγόμην

πόσιν · σὺ δ’ οὐδὲ ῥανίδ’ ὑπαιθρίοις δρόσου

τῷ σῷ προσίζειν ἀνδρὶ δ ειμαίνουσ’ ἐᾷς.

μὴ τὴν τεκοῦσαν τῇ φιλανδρίᾳ, γύναι,

ζήτει παρελθεῖν· τῶν κακῶν γὰρ μητέρων 230
φεύγειν τρόπους χρὴ τέκν’, ὅσοις ἔνεστι νοῦς.
δέσποιν’, ὅσον σοι ῥᾳδίως προσίσταται,

τοσόνδε πείθου τῇδε συμβῆναι λόγοις.

τί σεμνομυθεῐς κείς ἀγῶν’ ἔρχει λόγων,

ως δὴ σῦ σώφρων, τάμὰ δ’ οῦχὶ σώφρονας 235
ούκουν ἐφ’ οἷς γε νῦν καθέστηκας λόγοις.

ὅ νοῦς ὁ σός μοι μὴ ξυνοικοίη, γύναι.

νέα πέφυκας καὶ λέγεις αι’σχρων πέρι

σύ δ’ οῦ λέγεις γε, δρᾷς δέ μ’ εἰς οσον δύνῃ.

οὐκ αῦ σιωπῇ Κύπριδος ἀλγήσεις πέρι; 240
τί δ’; οῦ γυναιξὶ ταῦτα πρῶτα πανταχοῦ· ,

AN. καλῶς γε χρωμέναισιν · εἰ δὲ μή , οῦ καλά.

