ΙΠΠΟΛΤΤΟΣ 443

ΘΗ. οἴμοι· τόδ’ οἷον ἄλλο πρὸς κακῷ κακόν,
οὐ τλητὸν οὐδὲ λεκτόν. ὦ τάλας ἐγώ. 875

XO. τί χρῆμα; λέξον, εἴ τί μοι λόγου μέτα.

ΘΗ. βοᾷ βοᾷ δέλτος ἄλαστα. πᾷ φύγω
βάρος κακῶν; ἀπὸ γὰρ ὀλόμενος οἴχομαι,
οἷον οἷον εἶδον έν γραφαῖς μέλ ος
φθεγγόμενον τλάμων. 880

ΧΟ. αιάῖ, κακῶν ἀρχηγὸν ἐκφαίνεις λόγον.

ΘΗ . τόδε μὲν οὐκέτι στόματος ἐν πύλαις
καθέξω δυσεκπέρατον, ὀλοὸν
κακόν· ἰω πόλις.

Ἱππόλυτος εὐνῆς τῆς ἐμῆς ἔτλη θιγεῖν 885
βία, τὸ σεμνὸν Ζηνὸς ὄμμ’ ἀτιμάσας.

ἀλλ’ ὦ πάτερ Πόσειδον, ἃς ἐμοί ποτε

ἀρὰς ὑπέσχου τρεῖς, μιᾷ κατέργασαι

τούτων ε’μόν παῖδ’, ἡμέραν δὲ μὴ φύγοι

τήνδ’, εἴπερ ἡμῖν ὤπασας σαφεῖς ἀράς. 890

XO. ἅναξ, ἆπεύχου ταῦτα πρὸς θεῶν πάλιν·
γνώσει γὰρ αὖθις άμπλακών. ἐμοὶ πιθοῦ.

ΘΗ. οὐκ ἔστι· καὶ πρός γ’ ἐξελῶ σφε τῆσδε γῆς,
δυοῖν δὲ μοίραιν θατέρᾳ πεπλήξεται·

ἢ γὰρ Ποσειδῶν αὐτὸν εἰς”Αιδου πύλας 895
θανόντα πέμψει τὰς ἐμὰς ἀρὰς σέβων,

ἢ τῆσδε χώρας ε’κπεσων ἀλώμενος

ξένην ἐπ’ αἶαν λυπρὸν ἀντλήσει βίον.

ΧΟ. καὶ μὴν ὅδ’ αὐτὸς παῖς σὸς εἰς καιρὸν πάρα,
Ἱππόλυτος· ὀργῆς δ’ ε’ξανεὶς κακῆς, ἅναξ, 900
Θησεῦ, τὸ λῷστον σοῖσι βούλευσαι δόμοις.

ΙΙΙ. κραυγῆς ἀκούσας σῆς αφικόμηνῗ, πάτερ,
σπουδῇ· τὸ μέντοι πρᾶγμ’ ἐφ’ ω τα νῦν στένεις
οὐκ οἶδα, βουλοίμην δ’ α“ν ἐκ σέθεν κλύειν.
εά . τί χρῆμα; σὴν δάμαρθ’ ὁρῶ , πάτερ, 905

