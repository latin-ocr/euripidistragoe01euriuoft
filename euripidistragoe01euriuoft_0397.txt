ΔΗ.

XO.

10.

ΗΡΑΚΛΕΙΔΑΙ ’297

ἥξω δὲ πολλὴν ’Ἀρεος Ἀργείου λαβὼν 275
πάγχαλκον αἰχμὴν δεῦρο. μυρίοι δέ με

μένουσιν ἆσπιστῆρες Εὐρυσθεύς τ’ ἅναξ

αὐτὸς στρατηγῶν· Ἀλκάθου δ ’ ἐπ’ ἐσχάτοις
καραδοκῶν τάνθένδε τέρμασιν μένει.

λαμπρὸς δ’ ακούσας σὴν ὕβριν φανήσεται 280
σοι καὶ πολίταις γῇ τε τῇδε καὶ φυτοῖς·

ματην γαρ ἥβην ῶδέ γ’ αν κεκτῴμεθα

πολλὴν ἐν ”Αργει, μή σε τιμωρουμενοι.

φθείρου · τὸ σὸν γὰρ” Αργος οὐ δέδοικ’ ἐγώ.
ἐνθένδε δ’ οὐκ ἔμελλες αἰσχύνας ἐμὲ ’285
ἄξειν βίᾳ τούσδ’· οὐ γὰρ Ἀργείων πόλει
ὑπήκοον τήνδ’ ἀλλ’ ἐλευθέραν ἔχω.

ῶρα προνοεῖν, πρὶν ὅροις πελάσαι

στρατὸν Ἀργείων·

μαλα δ’ ὀξυς ’Ἀρης ὅ Μυκηναίων, 290
ἐπὶ τοῖσι δε δὴ μᾶλλον ἐτ’ ἢ πρίν.

πᾶσι γαρ οὗτος κήρυξι νόμος,

δ ις τόσα πυργοῦν τῶν γιγνομένων.

πόσα νιν λέξειν βασιλεῦσι δοκεῖς,

ῶς δείν’ ἔπαθεν καὶ παρὰ μικρὸν 295
ψυχὴν ἦλθεν διακναῖσαι;

οὐκ ἔστι τοῦδε παισὶ κάλλιον γέρας

ἢ πατρὸς ἐσθλοῦ κάγαθοῦ πεφυκέναι

γαμεῖν τ’ ἀπ’ ἐσθλῶν· ὃς δὲ νικηθεὶς πόθῳ
κακοῖς ἐκοινώνησεν, οὐκ ἐπαινέσω, 300
τέκνοις ὄνειδος εἵνεχ’ ἡδονῆς λιπεῖν.

τὸ δυστυχὲς γὰρ ηὑγένει’ ἀμύνεται

τῆς δυσγενείας μᾶλλον· ἡμεῖς γὰρ κακῶν

εἰς τοῦσχατον πεσόντες ηὕρομεν φίλους

καὶ ξυγγενεῖς τούσδ’, οἳ τοσῆσδ’ οἰκουμένης 305
Ἑλληνίδος γῆς τῶνδε προύστησαν μόνοι.

