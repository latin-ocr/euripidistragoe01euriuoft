XO.

ΘΗ.

ΙΚΕΤΙΔΕΣ 383

ίππόβοτον”Αργος, a} πάτριον ε’μὸν πέδον, στρ.365
ἐκλύετε τάδ’ ἐκλύετ’ ἄνακτος
ὅσια περὶ θεοὺς καὶ μεγάλα Πελασγίᾳ
καὶ κατ’ ’Ἄργος
εἰ γὰρ ἐπὶ τέρμα καὶ τὸ πλέον ἐμῶν κακῶν ἀντ.
ἱκόμενος ἔτι ματέρος ἄγαλμα 370
φόνιον ἐξέλοι, γᾶν δὲ φίλιον Ἰνάχου
θεῖτ’ ὀνήσας.
καλὸν δ’ ἄγαλμα πόλεσιν εὐσεβὴς πόνος στρ.
χάριν τ’ ἔχει τὰν ἐς ἀεί.
τί μοι πόλις κρανεῖ ποτ’; ἆρα φίλιά μοι 375
τεμεῖ, καὶ τέκνοις ταφὰς ληψόμεσθα;
ἄμυνε ματρί, πόλις, ἄμυνε, Παλλάδος, ἀντ.
νόμους βροτῶν μὴ μιαίνειν.
σύ τοι σέβεις δίκαν, τὸ δ ' ἧσσον ἀδικία
νέμεις δυστυχῆ τ’ ἀεὶ πάντα ρύει. 380
τέχνην μὲν ἀεὶ τήνδ’ ἔχων ὑπηρετεῖς
πόλει τε κάμοί, διαφέρων κηρύγματα ·
ἐλθῶν δ’ ὑπέρ τ’ Ἀσωπόν Ἰσμηνοῦ θ’ ὕδωρ
σεμνῷ τυράννῳ φράζε Καδμείων τάδε ·
Θησεύς σ’ ἀπαιτεῖ πρὸς χάριν θάψαι νεκρούς, 385
συγγείτον’ οἰκῶν γαῖαν, ἀξιῶν τυχεῖν,
φίλον τε θέσθαι πάντ’ Ἐρεχθειδῶν λεών.
κᾶν μὲν θέλωσιν αἰνέσαι , παλίσσυτος
στεῖχ’ · ἢν δ’ άπιστῶσ’, οἵδε δεύτεροι λόγοι,
κῶμον δέχεσθαι τὸν ἐμὸν ἀσπιδηφόρον. 390
στρατὸς δὲ θάσσει κάξετάζεται παρῶν
Καλλίχορον ἀμφὶ σεμνὸν εὐτρεπὴς ὅδε.
καὶ μὴν ἑκοῦσά γ’ ἀσμένη τ’ ἐδέξατο
πόλις πόνον τόνδ’, ῶς θέλοντά μ’ ᾔσθετο.

365 - 368 = 369 - 372

373 - 376 = 377 -· 380

