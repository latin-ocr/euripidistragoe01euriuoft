ΑΙ.

ΕΥΡΙΠΙΔΟΥ

ΙΚΕΤΙΔΕΣ.

-.------

Δήμητερ ἑστιοῦχ’· Ἐλευσῖνος χθονος

τῆσδ’ οἵ τε ναοῦς ἔχετε πρόσπολοι θεᾶς,
εὐδαιμονεῖν με Θησέα τε παῖδ’ ἐμὸν

πόλιν τ’ Ἀθηνῶν τήν τε Πιτθέως χθόνα,

ἐν ᾗ με θρέψας ὀλβίοις ἐν δώμασιν 5
Αἴθραν πατὴρ δίδωσι τῷ Πανδίονος

Αἰγεῖ δάμαρτα Λοξίου μαντεύμασιν.

εἰς τάσδε γὰρ βλέψασ’ ἐπηυξάμην τάδε

γραῦς, αἳ λιποῦσαι δώματ’ Ἀργείας χθονὸς
ἱκτῆρι θαλλῷ προσπίτνουσ’ ἐμὸν γόνυ 10
πάθος παθοῦσαι δεινόν· ἀμφὶ γὰρ πύλας
Κάδμου θανόντων ἑπτὰ γενναίων τέκνων
ἄπαιδές εἰσιν, οῦς ποτ’ ’Λργείων ἅναξ

Ἄδραστος ἤγαγ’, Οἰδίπου παγκληρίας

μέρος κατασχεῖν φυγάδι Πολυνείκει θέλων 15
γαμβρῷ. νεκροὺς δὲ τοὺς ὀλωλότας δορὶ

θάψαι θέλουσι τῶνδε μητέρες χθονί·

εἴργουσι δ’ οἰ κρατοῦντες οὐδ’ ἀναίρεσιν

δοῦναι θέλουσι, νόμιμ’ ἀτίζοντες θεῶν.

κοινὸν δὲ φόρτον ταῖσδ’ ἔχων χρείας ἐμῆς 20
Ἀδραστος ὄμμα δάκρυσιν τέγγων ὅδε

κεῖται, τό τ’ ἔγχος τήν τε δυστυχεστάτην

24*

