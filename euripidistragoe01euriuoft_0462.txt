362 ΗΡΑΚΔΗΣ ΜΑΙΝΟΜΕΝΟΣ

πάρες ἀπ’ ὀμμάτων
πέπλον, ἀπόδικε, ῥέθος ἀελίῳ δεῖξον· 1205
βάρος ἀντίπαλον δακρύοισιν ἁμιλλᾶται.
ι’κετεύομεν ἀμφὶ σὰν
γενειάδα καὶ γόνυ καὶ χέρα προσπίτνων
πολιόν τε δάκρυον ἐκβαλών.
&cb παῖ, κατά- 1210
σχεθε λέοντος ἀγρίου θυμόν, (ὃς
δρόμον ἐπὶ φόνιον ἀνόσιον ἐξάγει,
κακά θέλων κακοῖς συνάψαι, τέκνον.
ΘΗ. εἶεν· σὲ τὸν θάσσοντα δυστήνους ἕδρας
αὐδῶ, φίλοισιν ὄμμα δεικνύναι τὸ σόν. 1215
οὐδεὶς σκότος γὰρ οἷδ’ ἔχει μέλαν νέφος,
ὅστις κακῶν σῶν συμφορὰν κρύψειεν ἄν.
τί μοι προσείων χεῖρα σημαίνεις φόνους
ῶς μὴ μῦσος με σῶν βάλῃ προσφιθεγμάτωνς
οὐδὲν μέλει μοι σύν γε σοὶ πράσσειν κακῶς· 1220
καὶ γάρ ποτ’ ηὐτύχησ’· ἐκεῖσ’ ἀνοιστέον,
ὅτ’ ἐξέσωσάς μ’ εἰς φάος νεκρῶν πάρα.
χάριν δὲ γηράσκουσαν ἐχθαίρω φίλων
καὶ τῶν καλῶν μὲν ὅστις ἀπολαύειν θέλει,
συμπλεῖν δὲ τοῖς φίλοισι δυστυχοῦσιν οὕ. 1225
ἆνίστασ’, ἐκκάλυψον ἄθλιον κάρα,
βλέψον πρὸς ἡμᾶς. ὅστις εὐγενὴς βροτῶν,
φέρει τὰ θεῶν γε πτώματ’ οὐδ’ ἀναίνεται.
HP. Θησεῦ, δέδορκας τόνδ’ ἀγῶν’ ἐμῶν τέκνων;
ΘΗ. ἤκουσα, καὶ βλέποντι σημαίνεις κακά. 1230
ΗΡ. τί δῆτά μου κρᾶτ’ ἀνεκάλυψας ἡλίῳς
ΘΗ. τί δ’; οὐ μιαίνεις θνητὸς ῶν τὰ τῶν θεῶν.
ΗΡ. φεῦγ’, ῶ ταλαίπωρ’, ἀνόσιον μίασμ’ ἐμόν.
ΘΗ. οὐδεὶς ἀλάστωρ τοῖς φίλοις ἐκ τῶν φίλων.
ΗΡ. ἐπῄνεσ’· εὖ δράσας δέ 6² οὐκ ἀναίνομαι. 1235

