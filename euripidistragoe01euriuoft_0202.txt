102

TEI.

XO.

BAKXAI

τῆς σῆς ἄνοίας τόνδε τὸν διδάσκαλον
δίκην μέτειμι. στειχέτω τις ὡς τάχος,
ἐλθών δὲ θάκους τοῦδ’ ἵν’ οἰωνοσκοπεῖ
μοχλοῖς τριαίνου κάνάτρεψον ἔμπαλιν,

ἅνω κάτω τὰ πάντα συγχέας ὁμοῦ,

καὶ στέμματ’ ἀνέμοις καὶ θυέλλαισιν μέθες.
μάλιστα γάρ νιν δήξομαι δράσας τάδε.

οἳ δ’ ἀνα πόλιν στείχοντες ἐξιχνεύσατε

τὸν θηλύμορφον ξένον, ὃς εἰσφέρει νόσον
καινὴν γυναιξὶ καὶ λέχη λυμαίνεται.
κᾶνπερ λάβητε, δέσμιον πορεύσατε

δεῦρ’ αὐτόν, ως ἂν λευσίμου δίκης τυχών
θάνῃ πικρὰν βάκχευσιν ἐν Θήβαις ἰδών.

ω σχέτλι’ ὡς οὐκ οἶσθα ποῦ ποτ’ εἷ λόγων.
μέμηνας ἤδη καὶ πρὶν ἐξέστης φρενῶν.
στείχωμεν ἡμεῖς, Κάδμε, κάξαιτώμεθα
ὑπέρ τε τούτου καίπερ ὄντος ἀγρίου

ὑπέρ τε πόλεως, τὸν θεὸν μηδὲν νέον
δρᾶν. ἀλλ’ ἕπου μοι κισσίνου βάκτρου μέτα·

πειρῶ δ’ ἀνορθοῦν σῶμ’ ἐμόν, κάγώ τὸ σόν·
γέροντε δ’ αἰσχρὸν δύο πεσεῖν· ἴτω δ’ ὅμως.

τςό Βακχίῳ γὰρ τῷ Διὸς δουλευτέον.
Πενθεὺς δ’ ὅπως μὴ πένθος εἰσοίσει δόμοις
τοῖς σοῖσι, Κάδμε· μαντικῇ μεν οὐ λέγω,
τοῖς πράγμασιν δέ· μῶρα γὰρ μωρος λέγει.
Οσία πότνα θεων, στρ.

Ὁσία δ’ ἃ κατὰ γᾶν

χρυσέαν πτέρυγα φέρεις,
τάδε Πενθέως ἀίεις;
ἀίεις οὐχ ὁσίαν
ὕβριν εἰς τὸν Βρόμιον,
37Ὄ ·- 385 :386 ⁶— 401

34⁵

350

355

360

365

3⁷0

