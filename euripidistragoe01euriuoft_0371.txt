XO

Ο Ρ.

ΗΛΕΚΤΡΑ 271

πᾶσιν δ’ ἐν Ἀργείοισιν ἤκουες τάδε · 930
ὃ τῆς γυναικός, οὐχὶ τάνδρὸς ἡ γυνή.

καίτοι τόδ’ αἰσχρόν, προστατεῖν γε δωμάτων
γυναῖκα, μὴ τὸν ἄνδρα· κάκείνους στυγῶ

τοὺς παῖδας, ὅστις τοῦ μὲν ἄρσενος πατρὸς

οὐκ ὠνόμασται , τῆς δὲ μητρὸς ἐν πόλει. 935
ἐπίσημα γὰρ γήμαντι καὶ μείζω λέχη

τάνδρὸς μὲν οὐδείς, τῶν δὲ θηλειῶν λόγος.

ὃ δ’ ἠπάτα σε πλεῖστον οὐκ ἐγνωκότα,

ηὔχεις τις εἶναι τοῖσι χρήμασι σθένων · ’

τὰ δ’ οὐδὲν εἰ μὴ βραχὺν ὁμιλῆσαι χρόνον. 940
ἡ γὰρ φύσις βέβαιος, οὗ τὰ χρήματα.

ἢ μὲν γὰρ ἀεὶ παραμένουσ’ αἴρει κακά ·

ὅ δ’ ὄλβος ἀδίκως καὶ μετὰ σκαιῶν ξυνῶν
ἐξέπτατ’ οἴκων, σμικρὸν ἀνθήσας χρόνον.

τά δ’ εἰς γυναῖκας, παρθένῳ γὰρ οὐ καλὸν 945
λέγειν, σιωπῶ, γνωρίμως δ’ αἰνίξομαι.

ὕβριζες, ῶς δὴ βασιλικοὺς ἔχων δόμους

κάλλει τ’ ἀραρώς. ἀλλ’ ἔμοιγ’ εἴη πόσις

μὴ παρθενωπός, ἄλλα τάνδρείου τρόπου.

τὰ γὰρ τέκν’ αὐτῶν ’Ἄρεος ἐκκρεμάννυται, 950
τὰ δ’ εὐπρεπῆ δὴ κόσμος ἐν χοροῖς μόνον.

ἔρρ’, οὐδὲν εἰδώς ῶν ἐφευρεθεὶς χρόνῳ

δίκην δέδωκας. ῶστε τις κακοῦργος ῶν

μή μοι, τὸ πρῶτον βῆμ’ ἐὰν δράμῃ καλῶς,

νικᾶν δοκείτω τὴν δίκην, πρὶν ἂν τέλος 955
γραμμῆς ἵκηται καὶ τέλος κάμψῃ βίου.

ἔπραξε δεινά, δεινὰ δ’ ἀντέδωκε σοὶ

καὶ τῷδ’· ἔχει γὰρ ἡ Δίκη μέγα σθένος.

εἷεν· κομίζειν τοῦδε σῶμ’ εἴσω χρεων

σκότῳ τε δοῦναι, δμῶες, ῶς ὅταν μόλῃ 960
μήτηρ , σφαγῆς πάροιθε μὴ εἰσίδῃ νεκρόν.

