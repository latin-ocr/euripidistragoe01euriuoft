428

ΙΠΠΟΛΥΤΟΣ

τρίτον δ’, ἐπειδὴ τοισίδ’ οὐκ ἐξήνυτον 400
Κύπριν κρατῆσαι, κατθανεῖν ἔδοξέ μοι
κράτιστον, οὐδεὶς ἀντερεῖ, βουλευμάτων.

ἐμοὶ γὰρ εἴη μήτε λανθάνειν καλὰ

μήτ’ αἰσχρὰ δρώσῃ μάρτυρας πολλοὺς ἔχειν.

τό δ’ ἔργον ᾔδη τὴν νόσον τε δυσκλεᾶ, 405
γυνή τε πρὸς τοῖσδ’ οὖσ’ ἐγίγνωσκον καλῶς,
μίσημα πᾶσιν. ῶς ὅλοιτο παγκάκως

ἥτις πρὸς ἄνδρας ἤρξατ’ αἰσχύνειν λέχη

πρῶτη θυραίους. ἐκ δὲ γενναίων δόμων

τόδ’ ἦρξε θηλείαισι γίγνεσθαι κακόν. 410
ὅταν γαρ αἰσχρὰ τοῖσιν ἐσθλοῖσιν δοκῇ,

ἦ κάρτα δόξει τοῖς κακοῖς γ’ εἶναι καλά.

μισῶ δὲ καὶ τὰς σώφρονας μὲν ἐν λόγοις,

λάθρᾳ δὲ τόλμας οὗ καλὰς κεκτημένοις.

αἳ πῶς ποτ’, ῶ δέσποινα ποντία Κύπρι, 415
βλέπουσιν είς πρόσωπα τῶν ξυνευνετῶν

οὐδὲ σκότον φρίσσουσι τὸν ξυνεργάτην

τέραμνά τ’ οἴκων μή ποτε φθογγὴν ἀφῇ· ,

ἡμᾶς γαρ αὐτὸ τοῦτ’ ἀποκτείνει, φίλαι,

ῶς μήποτ’ άνδρα τὸν ἐμὸν αἰσχύνασ’ αλῶ, 420
μὴ παῖδας οὓς ἔτικτον· ἀλλ’ ἐλεύθεροι

παρρησίᾳ θάλλοντες οἰκοῖεν πόλιν

κλεινῶν Ἀθηνῶν, μητρὸς εἵνεκ’ εὐκλεεῖς.
δουλοῖ γὰρ ἄνδρα, κᾶν θρασύσπλαγχνός τις ᾗ,
ὅταν ξυνειδῇ μητρὸς ἦ πατρὸς κακά. 425
μόνον δὲ τοῦτό φασ’ ἁμιλλᾶσθαι βίω,

γνῶμην δικαίαν κάγαθήν, ὅτῳ παρῇ.

κακους δε θνητῶν ἐξέφην’ , όταν τύχῃ.

προθεις κάτοπτρον ῶστε παρθένω νέᾳ

χρόνος παρ’ οἷσι μήποτ’ ὀφθείην ἐγώ. 430

