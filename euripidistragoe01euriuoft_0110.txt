10

XO.
ΘΕ.
ΧΟ.

ΘΕ.

ΑΛΚΗΣΤΙΣ

οὔκουν ἐπ’ αὐτῇ πράσσεται τὰ πρόσφορας
κόσμος γ’ ἕτοιμος, ᾦ σφε συνθάψει πόσις.

ἴστω νυν εὐκλεής γε κατθανουμένη 150
γυνή τ’ ἀρίστη τῶν ὑφ’ ἡλίῳ μακρῷ.

πῶς δ ’ οὐκ ἀρίστης τίς δ’ ἐναντιώσεται;

τί χρὴ γενέσθαι τὴν ὑπερβεβλημένην

γυναῖκα; πῶς δ’ ἂν μᾶλλον ἐνδείξαιτό τις

πόσιν προτιμῶσ’ ἢ θέλουσ’ ὑπερθανεῖν; 155
καὶ ταῦτα μὲν δὴ πᾶσ’ ἐπίσταται πόλις ·

ἃ δ’ ἐν δόμοις ἔδρασε θαυμάσει κλύων.

ἐπεὶ γὰρ ᾔσθεθ’ ἡμέραν τὴν κυρίαν

ἤκουσαν, ὕδασι ποταμίοις λευκὸν χρόα

ἐλούσατ’, ἐκ δ’ ἑλοῦσα κεδρίνων δόμων 160
ἐσθῆτα κόσμον τ’ εὐπρεπῶς ἠσκήσατο,

καὶ στᾶσα πρόσθεν ἑστίας κατηύξατο·

δέσποιν’, ἐγώ γὰρ ἔρχομαι κατὰ χθονός,
πανύστατόν σε προσπίτνουσ’ αἰτήσομαι.

τέκν’ ὀρφανεῦσαι τάμά, καὶ τῷ μὲν φίλην 165
σύζευξον ἄλοχον, τῇ δὲ γενναῖον πόσιν.

μηδ’ ὥσπερ αὐτῶν ἡ τεκοῦσ’ ἀπόλλυμαι

θανεῖν ἀώρους παῖδας, ἀλλ’ εὐδαίμονας

ἐν γῇ πατρῴα τερπνὸν ἐκπλῆσαι βίον.

πάντας δὲ βωμοὺς οἳ κατ’ Ἀδμήτου δόμους 170
προσῆλθε κᾶξέστεψε καὶ προσηύξατο,

πτόρθων ἀποσχίζουσα μυρσίνης φόβην,
ἄκλαυστος ἀστένακτος, οὐδὲ τούπιὸν

κακὸν μεθίστη χρωτὸς εὐειδῆ φύσιν.

κᾶπειτα θάλαμον εἰσπεσοῦσα καὶ λέχος, 175
ενταῦθα δὴ ’δακρυσε καὶ λέγει τάδε·

ὦ λέκτρον, ἔνθα παρθένει’ ἔλυσ’ ἐγώ
[κορεύματ’ ἐκ τοῦδ’ ἀνδρός, οὗ θνήσκω πέρι],
χαῖρ’· οὐ γὰρ ἐχθαίρω σ’· ἀπώλεσας δέ με

