176

ΕΚΑΒΗ

ἵζω δὲ κλίνης ἐν μέσῳ κάμψας γόνυ· 1150

πολλαὶ δὲ χειρὸς αἳ μὲν ἐξ ἀριστερᾶς,

αἳ δ ’ ἔνθεν, ὠς δὴ παρὰ φίλω, Τρώων κόραι

θάκουν ἔχουσαι κερκίδ’ Ἠδωνῆς χερὸς

ᾔνουν θ’ ὑπἀὐγάς τούσδε λεύσσουσαι πέπλους·

ἄλλαι δὲ κάμακα Θρῃκίαν θεώμεναι 1155

γυμνόν μ’ ἔθηκαν διπτύχου στολίσματος.

ὅσαι δὲ τοκάδες ἦσαν , ἐκπαγλούμεναι

τέκν’ ε’ν χεροῖν ἔπαλλον, ὡς πρόσω πατρὸς

γένοιντο, διαδοχαῖς άμείβουσαι χεροῖν.

κᾷτ’ ἐκ γαληνῶν - πῶς δοκεῖς; —- προσφθεγμά-
των 1160

εὕθύς λαβοῦσαι φάσγαν’ ἐκ πέπλων ποθὲν

κεντοῦσι παῖδας, αἳ δὲ πολεμίων δίκην

ξυναρπάσασαι τὰς ἐμὰς εἶχον χέρας

καὶ κῶλα· παισὶ δ ² ἀρκέσαι χρῄζων ἐμοῖς,

εἰ μὲν πρόσωπον ἐξανισταίην ἐμόν, 1165

κόμης κατεῖχον, εί δὲ κινοίην χέρας,

πλήθει γυναικῶν οὐδὲν ἤνυον τάλας.

τὸ λοίσθιον δέ, πῆμα πήματος πλέον,

ἐξειργάσαντο δείν’ · ἐμῶν γὰρ ὀμμάτων,

πόρπας λαβοῦσαι , τὰς ταλαιπώρους κόρας 1170

κεντοῦσιν αἱμάσσουσιν· εἶτ’ ἄνα στέγας

φυγάδες ἔβησαν· ἐκ δε πηδήσας ε’γω

θὴρ ως διώκω τας μιαιφόνους κύνας,

ἅπαντ ἐρευνων τοῖχον ως κυνηγέτης,

βάλλων ἀράσσων. τοιάδε σπεύδων χάριν 1175

πέπονθα τὴν σὴν πολέμιόν τε σὸν κτανών,

Ἀγάμεμνον. ὡς δὲ μὴ μακροὺς τείνω λόγους,

εἴ τις γυναῖκας των πρὶν εἴρηκεν κακῶς

ἢ νῦν λέγων ἔστιν τις ἢ μέλλει λέγειν,

ἅπαντα ταῦτα συντεμων εγω φράσω· 1180

