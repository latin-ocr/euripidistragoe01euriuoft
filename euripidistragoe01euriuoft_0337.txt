ΕΛΕΝΗ

ἐλθεῖν τ’ ἐς οἴκους καὶ συνοικῆσαι πόσει.
ἄλλ’ ἴσχε μὲν σῆς συγγόνου μέλαν ξίφος,
νόμιζε δ’ αὐτὴν σωφρόνως πράσσειν τάδε.
πάλαι δ’ ἀδελφὴν κᾶν πρὶν ἐξεσώσαμεν,
ἐπείπερ ἡμᾶς Ζεὺς ἐποίησεν θεούς·
ἀλλ’ ἥσσον’ ἦμεν τοῦ πεπρωμένου θ’ ἅμα
καὶ τῶν θεῶν, οἷς ταῦτ’ ἔδοξεν ῶδ’ ἔχειν.
σοὶ μὲν τάδ’ αὐδῶ, συγγόνω δ’ ἐμῇ λέγω ·
πλεῖ ξὺν πόσει σῷ · πνεῦμα δ’ ἕξετ’ οὔριον·
σωτῆρε δ’ ἡμεῖς σω κασιγνήτω διπλὼ
πόντον παριππεύοντε πέμψομεν πάτραν.
ὅταν δὲ κάμψῃς καὶ τελευτήσῃς βίον,
θεὸς κεκλήσει καὶ Διοσκόρων μέτα
σπονδῶν μεθέξεις ξένιά τ’ ἀνθρώπων πάρα
ἕξεις μεθ’ ἡμῶν· Ζεὺς γὰρ ῶδε βούλεται.
οὗ δ’ ῶρισέν σε πρῶτα Μαιάδος τόκος
Σπάρτης ἀπάρας [τῶν κατ’ οὐρανὸν δόμων]
κλέψας δέμας σόν, μὴ Πάρις γήμειέ σε,
φρουρὸν παρ’ Ἀκτῇ τεταμένην νῆσον λέγω,
Ἑλένη τὸ λοιπὸν ἐν βροτοῖς κεκλήσεται,
ἐπεὶ κλοπὰς σὰς ἐκ δόμων ἐδέξατο.
καὶ τῷ πλανήτῃ Μενέλεῳ θεῶν πάρα
μακάρων κατοικεῖν νῆσόν ε’στι μόρσιμον ·
τοὺς εὐγενεῖς γὰρ οὐ στυγοῦσι δαίμονες,
τῶν δ’ ἀναριθμήτων μᾶλλόν εἰσιν οἱ πόνοι.
[ΘΕΟΚ. ῶ παῖδε Λήδας καὶ Διός, τὰ μὲν πάρος
νείκη μεθήσω σφῶν κασιγνήτης πέρι·
ε’γῶ δ’ ἀδελφὴν οὐκέτ’ ἂν κτάνοιμ’ ἐμήν.
κείνη δ’ ἴτω πρὸς οἶκον, εἰ θεοῖς δοκεῖ.
ἴστον δ’ ἀρίστης σωφρονεστάτης θ’ ἅμα
γεγῶτ’ ἀδελφῆς ὁμογενοῦς ἀφ’ αἵματος.

237 ⁴

1655

166⁰

1665

1670

1675

1680

1685

