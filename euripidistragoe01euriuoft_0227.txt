XO.

BAKXAI 127

κόρας ἑλι’σσουσ’, οὐ φρονοῦσ’ ὁὶ χρὴ φρονεῖν,

ἐκ Βακχίου κατείχετ’, οὐδ’ ἔπειθέ νιν.

λαβοῦσα δ’ ωλέναις ἀριστερὰν χέρα, 1125
πλευραῖσιν ἀντιβᾶσα τοῦ δυσδαίμονος
ἀπεσπάραξεν ωμον, οὐχ ὑπὸ σθένους,

ἀλλ’ ὁ θεὸς εὐμάρειαν ἐπεδίδου χεροῖν.

’1νώ δὲ ταπὶ θάτερ’ ἐξειργάζετο

ῥηγνῦσα σάρκας, Αὐτονόη τ’ όχλος τε πᾶς 1130
ε’πεῖχε Βακχῶν· ην δὲ πᾶσ’ ὁμοῦ βοή,

ὃ μὲν στενάζων ὅσον ἐτύγχανεν πνέων,

αἵδ’ ἠλάλαζον. ἔφερε δ ’ ἢ μὲν ὠλένην,

ἢ δ’ ι”χνος αὐταῖς ἀρβύλαις· γυμνοῦντο δὲ
πλευραὶ σπαραγμοῖς · πᾶσα δ ’ ’ᾑματωμένη 1135
χεῖρας, διεσφαίριζε σάρκα Πενθέως.

κεῖται δὲ χωρὶς σῶμα, τὸ μὲν ὑπὸ στύφλοις
πέτραις, τὸ δ’ ὕλης ἐν βαθυξύλῳ φόβῃ,

οὐ ῥᾴδιον ζήτημα· κρᾶτα δ’ ἄθλιον,

ὅπερ λαβοῦσα τυγχάνει μήτηρ χεροῖν, 1140
πήξασ’ ἐπ’ ἄκρον θύρσον ὡς ὀρεστέρου

φέρει λέοντος διὰ Κιθαιρῶνος μέσου,

λιποῦσ’ ἀδελφὰς ἐν “χοροῖσι Μαινάδων.

χωρεῖ δὲ θήρα δυσπότμῳ γαυρουμένη

τειχέων ἔσω τῶνδ’, ἀνακαλοῦσα Βάκχιον 1145
τὸν ξυγκύναγον, τὸν ξυνεργάτην ἄγρας

τὸν καλλίνικον, ᾗ δάκρυα νικηφορεῖ.

ε’γώ μὲν οὖν τῇδ’ ἐκποδών τῇ ξυμφορᾷ

ἄπειμ’, Ἀγαύην πρὶν μολεῖν πρὸς δώματα.

τὸ σωφρονεῖν δὲ καὶ σέβειν τὰ τῶν θεῶν 1150
κάλλιστον· οἶμαι δ’ αὐτὸ καὶ σοφώτατον
θνητοῖσιν εἶναι κτῆμα τοῖσι χρωμένοις.
ἀναχορεύσωμεν Βάκχιον,

ἀναβοάσωμεν ξυμφορὰν

