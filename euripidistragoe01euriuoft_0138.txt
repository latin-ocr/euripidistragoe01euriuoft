38

ΑΛΚΗΣ TI Σ

ἕως ἂν ἵππους δεῦρο Θρῃκίοις ἄγων

ἔλθω, τύραννον Βιστόνων κατακτανών.

πράξας δ’ ὃ μὴ τύχοιμι, νοστήσαιμι γάρ,

δίδωμι τήνδε σοῖσι προσπολεῖν δόμοις,

πολλῷ δὲ μόχθῳ χεῖρας ἦλθεν εἰς ἐμάς· 1025
ἀγῶνα γὰρ πάνδημον εὑρίσκω τινας

τιθέντας, ἀθληταῖσιν ἄξιον πόνον,

ὅθεν κομίζω τήνδε νικητήρια

λαβών· τὰ μὲν γὰρ κοῦφα τοῖς νικῶσιν ἦν
ἵππους ἄγεσθαι, τοῖσι δ’ αὖ τὰ μείζονα 1030
νικῶσι, πυγμὴν καὶ πάλην, βουφόρβια·

γυνὴ δ’ ἐπ’ αὐτοῖς εἵπετ’ · ἐντυχόντι δὲ

αἰσχρὸν παρεῖναι κέρδος ἧν τόδ’ εὐκλεές.

ἀλλ’ ὥσπερ εἶπον, σοὶ μέλειν γυναῖκα χρή·

οὐ γὰρ κλοπαίαν, ἀλλὰ σὺν πόνῳ λαβὼν 1035
ἥκω · χρόνῳ δὲ καὶ σύ μ’ αἰνέσεις ἴσως.

ΑΔ. οὔτοι σ’ ἀτίζων οὐδ’ ἐν ἐχθροῖσιν τιθεὶς

ἔκρυψ’ ἐμῆς γυναικὸς ἀθλίους τύχας·

ἀλλ’ ἄλγος ἄλγει τοῦτ’ ἂν ἧν προσκείμενον,
εἴτου πρὸς ἄλλου δώμαθ’ ὡρμήθης ξένου· 1040
ἅλις δὲ κλαίειν τούμὸν ἦν ἐμοὶ κακόν.

γυναῖκα δ’, εἴ πως ἔστιν, αἰτοῦμαί σ’, ἅναξ,
ἄλλον τιν’ ὅστις μὴ πέπονθεν οἷ’ ἐγώ

σώζειν ἄνωχθι Θεσσαλῶν, πολλοὶ δέ σοι

ξένοι Φεραίων, μὴ ’μέ· μιμνήσκεις κακῶν. 1045
οὐκ ἂν δυναίμην τήνδ’ ὁρῶν ἐν δώμασιν
ἄδακρυς εἶναι· μὴ νοσοῦντί μοι νόσον

προσθῇς· ἅλις γὰρ συμφορᾷ βαρύνομαι.

ποῦ καὶ τρέφοιτ’ ἂν δωμάτων νέα γυνής

νεά γάρ , ὡς ἐσθῆτι καὶ κόσμῳ πρέπει. 1050
πότερα μετ’ ἀνδρῶν δῆτ’ ἐνοικήσει στέγηνς

καὶ πῶς ἀκραιφνὴς ἐν νέοις στρωφωμένη

