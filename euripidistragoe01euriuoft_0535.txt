ΙΠΠΟΛΥΤΟΣ 435

προσθεὶς γὰρ ὁ σπείρας τε καὶ θρέψας πατὴρ

φερνὰς ἀπῴκισ’, ὡς ἀπαλλαχθῇ κακοῦ ·

ὁ δ’ αὖ λαβὼν ἀτηρὸν εἰς δόμους φυτὸν 630

γέγηθε κόσμον προστιθεὶς ἀγάλματι

καλὸν κακίστῳ καὶ πέπλοισιν ἐκπονεῖ

δύστηνος, ὄλβον δωμάτων ὑπεξελών.

ἔχει δ’ ἀνάγκην, ὥστε κηδεύσας καλοῖς

γαμβροῖσι χαίρων σώζεται πικρὸν λέχος, 635

ἢ χρηστὰ λέκτρα, πενθεροὺς δ’ ἀνωφελεῖς

λαβὼν πιέζει τάγαθῷ τὸ δυστυχές.

ῥᾷστον δ’ ὅτῳ τὸ μηδέν, ἀλλ’ ἀνωφελὴς

εὐηθία κατ’ οἶκον ἵδρυται γυνή.

σοφὴν δὲ μισῶ · μὴ γὰρ ἐν γ’ ἐμοῖς δόμοις 640

εἰή φρονοῦσα πλεῖον ἢ γυναῖκα χρή.

τὸ γὰρ πανοῦργον μᾶλλον ἐντίκτει Κύπρις

ἐν ταῖς σοφαῖσιν · ἡ δ’ ἀμήχανος γυνὴ

γνώμῃ βραχείᾳ μωρίαν ἀφῃρέθη·

χρῆν δ ' εἰς γυναῖκα πρόσπολον μὲν οὐ περᾶν, 645

ἄφθογγα δ’ αὐταῖς συγκατοικίζειν δάκη

θηρῶν, ἵν’ εἶχον μήτε προσφωνεῖν τινα

μήτ’ ἐξ ἐκείνων φθέγμα δέξασθαι πάλιν.

νῦν δ’ αὶ μεν ἔνδον δρωσιν αἱ κακαὶ κακα

βουλεύματ’ ἔξω δ’ ἐκφέρουσι πρόσπολοι. 650

ως καὶ σύ γ’ ἡμῖν πατρός, ω κακὸν κάρα,

λέκτρων ἀθίκτων ἦλθες εἰς συναλλαγας·

ἁγω ῥυτοῖς νασμοῖσιν ἐξομόρξομαι,

εἰς ωτα κλύζων. πως αν οὐν εἴην κακός,

ὃς οὐδ’ ἀκούσας τοιαδ’ ἁγνεύειν δοκω· , 655

εὖ δ’ ἴσθι, τούμόν σ’ εὐσεβὲς σώζει, γύναι·

εἰ μὴ γὰρ ὅρκοις θεῶν ἄφρακτος ᾑρέθην,

οὐκ ἄν ποτ’ ἔσχον μὴ οὐ ταδ’ ἐξειπεῖν πατρι.

νῦν δ’ ἐκ δόιιων μέν, ἔστ’ ἂν ἔκδημος χθονὸς
28*

