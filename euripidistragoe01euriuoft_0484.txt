384 ΙΚΕΤΙΔΕΣ

ἔα· λόγων τίς ἐμποδῶν ὅδ’ ἔρχεταις
Καδμεῖος, ῶς ἔοικεν οὐ σάφ’ εἰδότι,
κῆρυξ. ἐπίσχες, ἤν σ’ ἀπαλλάξῃ πόνου
μολῶν ὕπαντα τοῖς ἐμοῖς βουλεύμασιν.
KH. τίς γῆς τύραννος; πρὸς τίν’ ἀγγεῖλαί με χρὴ
λόγους Κρέοντος, ὃς κρατεῖ Κάδμου χθονός,
Ἐτεοκλέους θανόντος ἀμφ’ ἑπταστόμους
πύλας ἀδελφοῦ χειρὶ Πολυνείκους ὕπο;
ΘΗ. πρῶτον μὲν ἤρξω τοῦ λόγου ψευδῶς, ξένε,
ζητῶν τύραννον ἐνθάδ’ · ού γὰρ ἄρχεται
ἑνὸς πρὸς ἀνδρός, ἀλλ’ ἐλευθέρα πόλις.
δῆμος δ’ ἀνάσσει διαδοχαῖσιν ἐν μέρει
ἐνιαυσίαισιν, οὐχὶ τῷ πλούτῳ διδους
τὸ πλεῖστον, ἀλλὰ χῶ πένης ἔχων ἴσον.
ΚΗ. ἓν μὲν τόδ ’ ἡμῖν ῶσπερ έν πεσσοῖς δίδως
κρεῖσσον · πόλις γὰρ ἧς ἐγω πάρειμ’ ἄπο
ἑνὸς πρὸς ἀνδρός, οὐκ ὄχλῳ κρατύνεται·
οὐδ’ ἔστιν αὐτὴν ὅστις ἐκχαυνῶν λόγοις
πρὸς κέρδος ἴδιον ἄλλοτ’ ἄλλοσε στρέφει·
ὁ δ ' αὐτίχ’ ἡδὺς καὶ διδοὺς πολλὴν χάριν,
εἰσαῦθις ἔβλαψ’, εἶτα διαβολαῖς νέαις
κλέψας τὰ πρόσθε σφάλματ’ ἐξέδυ δίκης.
ἄλλως τε πῶς ἂν μὴ διορθεύων λόγους
ὀρθῶς δύναιτ’ ἂν δῆμος εὐθύνειν πόλιν;
ὁ γὰρ χρόνος μάθησιν ἀντὶ τοῦ τάχους
κρείσσω δίδωσι. γαπόνος δ’ ἀνὴρ πένης
εί καὶ γένοιτο μὴ ἀμαθής, ἔργων ὕπο
οὐκ ἂν δύναιτο πρὸς τὰ κοίν’ ἀποβλέπειν.
ἦ δὴ νοσῶδες τοῦτο τοῖς ἀμείνοσιν,
ὅταν πονηρὸς ἀξίωμ’ ἀνὴρ ἔχῃ
γλώσσῃ κατασχῶν δῆμον, οὐδὲν ῶν τὸ πρίν.
ΘΗ. κομψός γ’ ὁ κῆρυξ καὶ παρεργάτης λόγων.

405

410

415

420

425

