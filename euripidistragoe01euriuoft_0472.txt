372

XO.

ΙΚΕΤΙΔΕΣ

στένων στρατείαν ἣν ἔπεμψεν ἐκ δόμων ·
ὅς μ’ ἐξοτρύνει παῖδ’ ἐμὸν πεῖσαι λιταῖς
νεκρῶν κομιστὴν ἢ λόγοισιν ἢ δορὸς

ρῶμῃ γενέσθαι καὶ τάφου μεταίτιον,

μόνον τόδ’ ἔργον προστιθεὶς ἐμῷ τέκνῳ
πόλει τ’ Ἀθηνῶν. τυγχάνω δ ' ὑπὲρ χθονὸς
ἀρότου προθύουσ’ ἐκ δόμων ἐλθοῦσ’ ἐμῶν
πρὸς τόνδε σηκόν, ἔνθα πρῶτα φαίνεται
φρίξας ὑπὲρ γῆς τῆσδε κάρπιμος στάχυς.
δεσμὸν δ’ ἄδεσμον τόνδ’ ἔχουσα φυλλάδος
μένω πρὸς ἁγναῖς ἐσχάραις δυοῖν θεαῖν
Κόρης τε καὶ Δήμητρος , οἰκτείρουσα μὲν
πολιὰς ἄπαιδας τάσδε μητέρας τέκνων,
σέβουσα δ’ ἱερὰ στέμματ’. οἴχεται δέ μοι
κῆρυξ πρὸς ἄστυ δεῦρο Θησέα καλῶν,

ῶς ἦ τὸ τούτων λυπρὸν ἐξέλῃ χθονὸς

ἦ τάσδ’ ἀνάγκας ἱκεσίους λύσῃ θεοὺς
ὅσιόν τι δράσας· πάντα γὰρ δι’ ἀρσένων
γυναιξὶ πράσσειν εἰκός, αἳτινες σοφαί.

ἱκετεύω σε γεραιὰ στρ.

γεραιῶν ἐκ στομάτων,

πρὸς γόνυ πίπτουσα τὸ σόν ·

ἄνα μοι τέκνα λῦσαι φθιμένων

νεκύων, οἳ καταλείπουσι μέλη

θανάτῳ λυσιμελεῖ θηρσὶν ὀρείοισι βοράν ·“

ἐσιδοῦ·σ’ οἰκτρὰ μὲν ὅσσων ἀντ.

δάκρυ’ ἀμφ’ βλεφάροις,

ῥυσὰ δὲ σαρκῶν πολιῶν

καταδρύμματα χειρῶν· τί γάρ; οἳ

φθιμένους παῖδας ἐμοὺς οὔτε δόμοις

προθέμαν, οὔτε τάφων χώματα γαίας ἐσορῶ
42 - 47 = 48 -- 53

25

30

35

45

