ΑΝΔΡΟΜΑΧΗ

κᾶγω δόμοις τοῖσδ’ ἄρσεν’ ἐντίκτω κόρον,

πλαθεϊσ’ Ἀχιλλέως παιδί, δεσπότῃ δ ’ ἐμῷ.

καὶ πρὶν μὲν ἐν κακοῖσι κειμένην ὅμως
ἐλπίς μ’ ἀεὶ προσῆγε σωθέντος τέκνου
ἆλκήν,τιν’ εὑρεῖν κᾶπικούρησιν κακῶν·
ἐπεὶ δὲ τὴν Λάκαιναν Ἑρμιόνην γαμεῖ
τούμὸν παρώσας δεσπότης δοῦλον λέχος,
κακοῖς πρὸς αὐτῆς σχετλίοις ἐλαύνομαι.
λέγει γὰρ ὥς νιν φαρμάκοις κεκρυμμένοις
τίθημ’ ἄπαιδα καὶ πόσει μισουμένην,
αὕτη δὲ ναίειν οἷκον ἀντ’ αὐτῆς θέλω
τόνδ’, ἐκβαλοῦσα λέκτρα τάκείνης βία·
dyc& τὸ πρόσθεν οὐχ ἑκοῦσ’ ἐδεξάμην,
νῦν δ’ ἐκλέλοιπα· Ζεὺς τάδ’ εἰδείη μέγας
[ὥς οὐχ ἑκοῦσα τῷδ’ ἐκοινώθην λέχει].

ἀλλ’ οὔ σφε πείθω, βούλεται δέ με κτανεῖν,

πατήρ τε θυγατρὶ Μἐνέλεως συνδρᾷ τάδε.

καὶ νῦν κατ’ οἴκους ἔστ’, ἀπὸ Σπάρτης μολών

ἐπ’ αὐτὸ τοῦτο· δειματουμένη δ’ ἐγω
δόμων πάροικον Θέτιδος εἰς ἀνάκτορον

θάσσω τόδ’ ἐλθοῦσ’, ἤν με κωλύσῃ θανεῖν.

Πηλεύς τε γάρ νιν ἔκγονοί τε Πηλέως
σέβουσιν, ἑρμηνευμα Νηρῇδος γάμων.

ὃς δ ’ ἔστι παῖς μοι μόνος, ὑπεκπέμπω λάθρᾳ

ἄλλους ἐς οἴκους, μὴ θάνῃ φοβουμένη.

ὁ γὰρ φυτεύσας αὐτὸν οὔτ’ ἐμοὶ πάρα
προσωφελῆσαι, παιδί τ’ οὐδέν ἐστ’, ἀπών
Δελφῶν κατ’ αἶαν, ἔνθα Λοξία δίκην
δίδωσι μανίας, ᾗ ποτ’ ἐς Πυθώ μολὼν
ᾔτησε Φοῖβον πατρὸς οὗ ’κτίνειν δίκην,
εἴ πως τά πρόσθε σφάλματ’ ἐξαιτούμενος
θεὸν παράσχοιτ’ εἰς τὸ λοιπὸν εὐμενῆ.

25

35

40

45

5⁰

55

