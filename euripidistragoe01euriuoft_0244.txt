144

EKABH

ἦν δὲ τὸ μὲν σόν σπεύδων ἀγαθὸν
τῆς μαντιπόλου Βάκχης ἆνέχων
λέκτρ’ Ἀγαμέμνων ·

τῶ Θησείδα δ’, ὄζω Ἀθηνῶν,
δισσῶν μύθων ῥήτορες ἦσαν·
γνώμῃ δὲ μιᾷ συνεχωρείτην,

τὸν Ἀχίλλειον τύμβον στεφανοῦν
αἵματι χλωρῷ, τὰ δὲ Κασάνδρας
λέκτρ’ οὐκ ἐφάτην τῆς Ἀχιλείας
πρόσθεν θήσειν ποτὲ λόγχης.
σπουδαὶ δὲ λόγων κατατεινομένων
ἦσαν ἴσαι πως, πρὶν ὁ ποικιλόφρων
κόπις ἡδυλόγος δημοχαριστὴς
Λαερτιάδης πείθει στρατιὰν

μὴ τὸν ἄριστον Δαναῶν πάντων
δούλων σφαγίων εἵνεκ’ ἀπωθεῖν,
μηδέ τιν’ εἰπεῖν παρὰ Περσεφόνῃ
στάντα φθιμένων

ῶς ἀχάριστοι Δαναοὶ Δαναοῖς
τοῖς οἰχομένοις ὑπὲρ Ἑλλήνων
Τροίας πεδίων ἀπέβησαν.

ἥξει δ’ Ὀδυσεὺς ὅσον οὐκ ἤδη,
πῶλον ἆφέλξων σῶν ἀπὸ μαστῶν
ἔκ τε γεραιᾶς χερὸς ὁρμήσων.
ἄλλ’ ἴθι ναούς, ἴθι πρὸς βωμούς,
ἵζ’ Ἀγαμέμνονος ἱκέτις γονάτων,
κήρυσσε θεοὺς τούς τ’ οὐρανίδαις
τούς θ’ ὑπὸ γαῖαν.

⁷⁵2¹ γάρ σε λιταὶ διακωλύσουσ’
ὀρφανὸν εἶναι παιδὸς μελέας,

ἢ δεῖ 6' ἐπιδεῖν τύμβου προπετῆ
φοινισσομένην αἵματι παρθένον

120

125

130

135

340

145

150

