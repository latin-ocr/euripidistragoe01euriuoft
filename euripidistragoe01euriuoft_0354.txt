254 HAEKTPA

δεξώμεθ’ οἴκων καταλύσεις· χωρεῖν χρεῶν,
δμῶες, δόμων τῶνδ’ ἐντός ῶς ἐμοὶ πένης
εἴη πρόθυμος πλουσίου μᾶλλον ξένος. 395
αἰνῶ μὲν οὐν τοῦδ’ ἀνδρὸς είσδοχας δόμων·
ἐβουλόμην δ’ άν, εἰ κασίγνητός με σὸς
εἰς εὐτυχοῦντας ἦγεν εὐτυχῶν δόμους.
ἴσως δ’ αν ἔλθοι· Λοξίου γαρ εμπεδοι
χρησμοί, βροτῶν δὲ μαντικὴν χαίρειν ἐῶ. 400
XO. νῦν ἢ πάροιθεν μᾶλλον, Ἠλέκτρα, χαρᾷ
θερμαινόμεσθα καρδίαν · ἴσως γὰρ ἂν
μόλις προβαίνουσ’ ἡ τύχη σταίη καλῶς.
ΗΛ. ῶ τλῆμον, εἰδῶς δωμάτων χρείαν σέθεν
τί τούσδ’ ἐδέξω μείζονας σαυτοῦ ξένουςς 405
ΛΤ. τί δ’; εἴπερ εἰσὶν ῶς δοκοῦσιν εὐγενεῖς,
οῦκ ἐν τε μικροῖς ἐν τε μὴ στέρξουσ’ ὁμῶς;
ΗΛ. ἐπεί νυν ἐξήμαρτες ἐν σμικροῖσιν ῶν,
ἔλθ’ ῶς παλαιὸν τροφὸν ἐμοῦ φίλον πατρός·
ὃς ἀμφὶ ποταμὸν Τάναον Ἀργείας ὅρους 410
τέμνοντα γαίας Σπαρτιάτιδός τε γῆς
ποίμναις ὁμαρτεῖ πόλεος ἐκβεβλημένος·
κελευε δ ’ αὐτὸν εἰς δόμους ἀφιγμένον
ἐλθεῖν ξένων τ’ εἰς δαῖτα πορσῦναί τινα.
ἡσθήσεταί τοι καὶ προσεύξεται θεοῖς, 415
ζῶντ’ εἰσακούσας παῖδ’ ὂν ἐκσῶζει ποτέ.
οῦ γὰρ πατρῴων ἐκ δόμων μητρὸς πάρα
λάβοιμεν ἄν τι· πικρὰ δ’ ἀγγείλαιμεν ἄν,
εἰ ζῶντ’ Ὀρέστην ἡ τάλαιν’ αἴσθοιτ’ ἔτι.
ΛΥ ἄλλ’ εἰ δοκεῖ σοι, τούσδ’ ἀπαγγελῶ λόγους 420
γέροντι· χῶρει δ’ είς δόμους ὅσον τάχος
καὶ τᾶνδον ἐξάρτυε. πολλά τοι γυνὴ
χρῄζουσ’ ἂν εὕροι δαιτὶ προσφορήματα.
ἔστιν δὲ δὴ τοσαῦτά γ’ ἐν δόμοις ἔτι,

