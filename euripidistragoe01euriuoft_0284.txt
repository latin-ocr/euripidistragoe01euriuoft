ΕΥΡΙΠΙΔΟΥ

ΕΛΕΝΗ.

ΕΛ. Νείλου μὲν αἵδε καλλιπάρθενοι ῥοαί,
ὃς ἀντὶ δίας ψακάδος Αἰγύπτου πέδου
λευκῆς τακείσης χιόνος ὑγραίνει γύας.
Πρωτεὺς δ’ ὅτ’ ἔζη τῆσδε γῆς τύραννος ἦν,
Φάρον μὲν οἰκῶν νῆσον, Αἰγύπτου δ ’ ἅναξ, 5
ὃς τών κατ’ οἶδμα παρθένων μιάν γαμεῖ,
Ψαμάθην , ἐπειδὴ λέκτρ’ ἀφῆκεν Αἰακοῦ.
τίκτει δὲ τέκνα δισσὰ τοῖσδε δώμασι,
Θεοκλύμενον ἄρσεν’ [ὅτι δὴ θεοὺς σέβων
βίον διήνεγκ’] εὐγενῆ τε παρθένον 10
Εἰδώ, τὸ μητρὸς ἀγλάισμ’, ὅτ’ ἧν βρέφος ·
ἐπεὶ δ’ ἐς ἥβην ἦλθεν ώραία γάμων,
καλοῦσιν αὐτὴν Θεονόην· τὰ θεῖα γὰρ
τά τ’ ὄντα καὶ μέλλοντα πάντ’ ἠπίστατο,
προγόνου λαβοῦσα Νηρέως τιμὰς πάρα. 15
ἡμῖν δὲ γῆ μὲν πατρὶς οὐκ ἀνώνυμος
Σπάρτη, πατὴρ δὲ Τυνδάρεως· ἔστιν δὲ δὴ
λόγος τις ὡς Ζευς μητέρ’ ἔπτατ’ εἰς ἐμὴν
Λήδαν κύκνου μορφώματ’ ὄρνιθος λαβών,
ὃς δόλιον εὐνὴν ἐξέπραξ’ ὑπ’ ἀετοῦ 20
δίωγμα φεύγων, εἰ σαφὴς οὗτος λόγος.
Ἑλένη δ’ ἐκλήθην· οἳ δὲ πεπόνθαμεν κακά
λέγοιμ’ ἄν. ἦλθον τρεῖς θεαὶ κάλλους πέρι

