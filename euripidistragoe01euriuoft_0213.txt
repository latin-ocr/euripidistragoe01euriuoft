BAKXAI 113

ὁρῶ δὲ θιάσους τρεῖς γυναικείων χορῶν, 680
ων ἦρχ’ ἑνὸς μὲν Αὐτονόη , τοῦ δευτέρου
μήτηρ Ἀγαύη σή, τρίτου δ’ Ἰνω χοροῦ.
ηὗδον δὲ πᾶσαι σώμασιν παρειμέναι,
αἳ μὲν πρὸς ἐλάτης νῶτ’ ἐρείσασαι φόβην,
αἳ δ ' ἐν δρυὸς φύλλοισι πρὸς πέδω κάρα 685
εἰκῇ βαλοῦσαι σωφρόνως, οὐχ ὧς σὺ φὴς
ᾠνωμένας κρατῆρι καὶ λωτοῦ ψόφῳ
θηρᾶν καθ’ ὕλην Κύπριν ἠνεμωμένας.
ἡ σὴ δὲ μήτηρ ὠλόλυξεν ἐν μέσαις
σταθεῖσα Βάκχαις, ἐξ ῦπνου κινεῖν δέμας, 690
μυκήμαθ’ (ὃς ἤκουσε κεροφόρων βοῶν.
αἳ δ ' ἀποβαλοῦσαι θαλερὸν ὀμμάτων ὕπνον
ἀνῇξαν ὀρθαί, θαῦμ’ ἰδεῖν εὐκοσμίας,
νέαι παλαιαὶ παρθένοι τ’ ἔτ’ ἄζυγες.
καὶ πρῶτα μὲν καθεῖσαν είς ὤμους κόμας 695
νεβρίδας τ’ ἀνεστείλανθ’ ὅσαισιν ἁμμάτων
σύνδεσμ’ ἐλέλυτο, καὶ καταστίκτους δορὰς
ὄφεσι κατεζώσαντο λιχμῶσιν γένυν. -
αὶ δ’ αγκάλαισι δορκάδ’ η σκύμνους λύκων
ἀγρίους ἔχουσαι λευκὸν ἐδίδοσαν γάλα, 700
οσαις νεοτόκοις μαστὸς ῆν σπαργων ἔτι
βρέφη λιπούσαις· ἐπὶ δ’ ἔθεντο κισσίνους
στεφάνους δρυός τε μίλακός τ’ ἀνθεσφόρου.
θύρσον δέ τις λαβοῦσ’ ἔπαισεν είς πέτραν,
ὅθεν δροσώδης ὕδατος ἐκπηδᾷ νοτίς· 705'
ἄλλη δὲ νάρθηκ’ εἰς πέδον καθῆκε γῆς,
καὶ τῇδε κρήνην ἐξανῆκ’ οἴνου θεός·
ὅσαις δὲ λευκοῦ πώματος πόθος παρῆν,
ἄκροισι δακτύλοισι διαμῶσαι χθόνα
γάλακτος ἑσμοὺς εἶχον· ἐκ δὲ κισσίνων 710
θύρσων γλυκεῖαι μέλιτος ἔσταζον ῥοαί.

eva. v01.. Ι. 8

