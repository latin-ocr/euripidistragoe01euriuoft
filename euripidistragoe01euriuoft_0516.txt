416

ΙΠΠΟΛΥΤΟΣ

πάλαι προκόψασ’, οὐ πόνου πολλοῦ με δεῖ.
ἐλθόντα γάρ νιν Πιτθέως ποτ’ ἐκ δόμων
σεμνῶν ἐς ὄψιν καὶ τέλη μυστηρίων
Πανδίονος γῆν πατρὸς εὐγενὴς δάμαρ
ἰδοῦσα Φαίδρα καρδίαν κατείχετο

ε”ρωτι δεινῷ τοῖς ἐμοῖς βουλεύμασι.

καὶ πρὶν μὲν ἐλθεῖν τήνδε γῆν Τροιζηνίαν,
πέτραν παρ’ αὐτὴν Παλλάδος κατόψιον
γῆς τῆσδε ναὸν Κύπριδος καθίσατο ,

ἐρώσ’ ἔρωτ’ ἔκδηλον· Ἱππολύτῳ δ’ ἔπι

τὸ λοιπὸν ὠνόμαζεν ἱδρῦσθαι θεάν.

ἐπεὶ δὲ Θησεύς Κεκροπίαν λείπει χθόνα,
μίασμα φεύγων αἵματος Παλλαντιδῶν,

καὶ τήνδε σὺν δάμαρτι ναυστολεῖ χθόνα,
ἐνιαυσίαν ἔκδημον αἰνέσας φυγήν,
ἐνταῦθα δὴ στένουσα κάκπεπληγμένη
κέντροις ἔρωτος ἡ τάλαιν’ ἀπόλλυται

σιγῇ· σύνοιδε δ’ οὔτις οἰκετῶν νόσον.

ἀλλ’ οὔτι ταύτης τῇδ’ ἔρωτα δεῖ πεσεῖν·
δείξω δὲ Θησεῖ πρᾶγμα, κάκφανήσεται.
καὶ τὸν μὲν ἡμῖν πολέμιον νεανίαν

κτενεῖ πατὴρ ἀραῖσιν, ἃς ὁ πόντιος

ἅναξ Ποσειδῶν ὤπασεν Θησεῖ γέρας,
μηδὲν μάταιον εἰς τρὶς εὔξασθαι θεῷ.

ἢ δ’ εὐκλεὴς μέν, ἀλλ’ ὅμως ἀπόλλυται,
Φαίδρα· τὸ γὰρ τῆσδ’ οὐ προτιμήσω κακὸν

τὸ μὴ οὐ παρασχεῖν τοὺς ἐμούς ἐχθρούς ἐμοὶ

δίκην τοσαύτην ὦστῖ ἐμοὶ καλῶς ἔχειν.
ἀλλ’ εἰσορῶ γὰρ τόνδε παῖδα Θησέως
στείχοντα θήρας μόχθον ἐκλελοιπότα,

Ἱππόλυτον, ἔξω τῶνδε βήσομαι τόπων.

πολὺς δ’ ἅμ’ αὐτῷ προσπόλων ὀπισθόπους

25

35

