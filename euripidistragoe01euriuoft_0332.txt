232 ΕΛΕΝΗ

ποιναθεῖσ’ ἐκτήσατο, γᾶν
οὐκ ἐλθοῦσά ποτ’ Ἰλίου 1510
Φοιβείους ἐπὶ πύργους.
ΑΓΓ. ἅναξ, [τὰ κάκιστ’ ἐν δόμοις εὑρήκαμεν·
ὡς καίν’] ἀκούσει πήματ’ ἐξ ἐμοῦ τάχα.
ΘΕΟΚ. τί δ’ ἔστιν; ΑΓΓ. ἄλλης ἐκπόνει μνηστεύματα
γυναικός· Ἑλένη γὰρ βέβηκ’ ἔξω χθονός. 1515
ΘΕΟΚ. πτεροῖσιν ἀρθεῖσ’ ἢ πεδοστιβεῖ ποδί ;
ΑΓ Γ . Μενέλαος αὐτὴν ἐκπεπόρθμευται χθονός,
ὂς αὐτὸς αὑτὸν ἦλθεν ἀγγέλλων θανεῖν.
ΘΕΟΚ. ὦ δεινὰ λέξας · τίς δέ νιν ναυκληρία
ἐκ τῆσδ’ ἀπῆρε χθονός; ἄπιστα γὰρ λέγεις. 1520
ΑΓΓ. ἦν γε ξένῳ δίδως σὺ τούς τε σούς ἔχων
ναύτας βέβηκεν, ὡς ἂν ἐν βραχεῖ μάθῃς.
ΘΕΟΚ. πῶςς εἰδέναι πρόθυμος οῦ γὰρ ἐλπίδων
εἴσω βέβηκα μίαν υπερδραμεῖν χέρα
τοσούσδε ναύτας, ὠν απεστάλης μέτα. 1525
ΑΓΓ. ἐπεὶ λιποῦσα τούσδε βασιλικους δόμους
ἡ τοῦ Διὸς παῖς πρὸς θάλασσαν ἐστάλη,
σοφώταθ’ ἁβρὸν πόδα τιθεῖσ’ ἀνέστενε
πόσιν πέλας παρόντα κού τεθνηκότα.
ὡς δ’ ἤλθομεν σῶν περίβολον νεωρίων, 1530
Σιδωνίαν ναῦν πρωτόπλουν καθείλκομεν
ζυγῶν τε πεντήκοντα κᾶρετμων μέτρα
ἔχουσαν. ἔργου δ’ ἔργον ἐξημείβετο
ὃ μεν γὰρ ἱστόν, ὃ δε πλάτην καθίστατο
ταρσόν τε χειρί, λευκά θ’ ἱστί’ είς ἓν ἦν, 1535
πηδαλια τε ζεύγλαισι παρακαθίετο.
κάν τῷδ ε μόχθῳ, τοῦτ’ ἄρα σκοπούμενοι,
ΗΕλληνες ἄνδρες Μενέλεῳ ξυνέμποροι
προσῆλθον ἀκταῖς ναυφθόροις ἠσθημένοι
πέπλοισιν. εὐειδεῖς μέν, αὐχμηροὶ δ’ ὁρᾶν. 1540

