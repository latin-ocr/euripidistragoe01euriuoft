ΕΛΕΝΗ 193

οὗτος τέθνηκεν, οὗτος οὐκέτ’ ἔστι δή.
μήτηρ δ’ ὄλωλε, καὶ φονεὺς αὐτῆς ἐγώ, 980
άδίκως μέν, ἀλλὰ τᾶδικον τοῦτ’ ἔστ’ ἐμόν·
ὂ δ’ ἀγλάισμα δωμάτων ἐμοῦ τ’ ἔφυ,
θυγάτηρ ἄνανδρος πολιὰ παρθενεύεται·
τῶ τοῦ Διὸς δὲ λεγομένω Διοσκόρω
οὐκ ἐστόν. ἀλλὰ πάντ’ ἔχουσα δυστυχῆ 285
τοῖς πράγμασιν τέθνηκα, τοῖς δ ' ἔργοισιν οὔ
τὸ δ’ ἔσχατον τοῦτ’, εί μόλοιμεν εἰς πάτραν,
κλῄθροις ἂν εἴργοιέν με, τὴν ὑπ’ Ἰλίῳ
δοκοῦντες Ἑλένην Μενέλεω μολεῖν μέτα.
εἰ μὲν γὰρ ἔζη πόσις, ἀνεγνώσθημεν άν 29(
εἰς ξύμβολ’ ἐλθόνθ’ ἃ φανέρ’ ἂν μόνοις ‹322› ἦν.
νῦν δ’ οὔτε τοῦτ’ ἔστ’ οὔτε μὴ σωθῇ ποτε.
τί δῆτ’ ἔτι ζῶ; τίν’ ὑπολείπομαι τύχηνς
γάμους ἑλομένη τῶν κακῶν ὑπαλλαγάς,
μετ’ ἀνδρὸς οἰκεῖν βαρβάρου πρὸς πλουσίαν ‘295
τράπεζαν ἴζουσ’; ἀλλ’ ὅταν πόσις πικρὸς
ξυνῇ γυναικί, καὶ τὸ σῶν ἐστιν πικρόν.
θανεῖν κράτιστον· πῶς θάνοιμ’ άν οὖν καλῶς;
ἀσχήμονες μὲν ἀγχόναι μετάρσιοι,
κάν τοῖσι δούλοις δυσπρεπὲς νομίζεται· 300
σφαγαὶ δ ' ἔχουσιν εὐγενές τι καὶ καλόν,
σμικρὸς δ’ ὁ καιρὸς κρᾶτ’ ἀπαλλάξαι βίου.
εἰς γὰρ τοσοῦτον ἤλθομεν βάθος κακῶν ·
αἱ μὲν γὰρ ἄλλαι διὰ τὸ κάλλος εὐτυχεῖς
γυναῖκες, ἡμᾶς δ’ αὐτὸ τοῦτ’ ἀπώλεσεν. 305
XO. Ἑλένη, τὸν ἐλθόνθ’, ὅστις ἐστὶν ὁ ξένος,
μὴ πάντ’ άληθῆ δοξάσῃς εἰρηκέναι.
ΕΛ. καὶ μὴν σαφῶς ἔλεξ’ ὀλωλέναι πόσιν.
ΧΟ. πόλλ’ ἂν γένοιτο καὶ διὰ ψευδῶν ἔπη.
ΕΛ. καὶ τᾶμπαλίν γε τῶνδ’ άληθείᾳ σαφῆ. 310
evum. vot„ Ι. 13

