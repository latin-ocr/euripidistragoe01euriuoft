234

EAENH

ἄλλοι δὲ τοίχους δεξιούς λαιούς τ’ ἶσοι

ἀνὴρ παρ’ ἄνδρ’ ἕζονθ’ ὑφ’ εἵμασι ξίφη
λαθραῖ’ ἔχοντες, ῥόθιά τ’ ἐξεπίμπλατο 1575
βοῆς, κελευστοῦ φθέγμαθ’ ὡς ἠκούσαμεν.

ἐπεὶ δὲ γαίας ἦμεν οὔτ’ ἄγαν πρόσω

οὔτ’ ἐγγύς, οὕτως ἤρετ’ οἰάκων φύλαξ

ἔτ’, ω ξέν’, είς τὸ πρόσθεν, ἦ καλῶς ἔχει,
πλεύσωμεν, αρχαὶ γὰρ νεώς μέλουσί σοι. 1580
ὃ δ’ εἶφ’· ἅλις μοι. δεξιᾷ δ’ ἑλών ξίφος

εἰς πρωραν εἷρπε κάπὶ ταυρείω σφαγῇ

σταθεὶς νεκρῶν μὲν οὐδενὸς μνήμην ἔχων,
τέμνων δὲ λαιμὸν ηὔχετ’· ὠ ναίων αλα

πόντιε Πόσειδον Νηρέως θ’ ἁγναὶ κόραι, 1585
σώσατέ μ’ ἐπ’ ἀκτὰς Ναυπλίας δάμαρτά τε
ἄσυλον ἐκ γῆς. αἳματος δ’ ἀπορροαὶ

ἐς οἶδμ’ ἐσηκόντιζον οὔριαι ξένω.

καί τις τόδ’ εἶπε· δόλιος ἡ ναυκληρία,

πάλιν πλέωμεν ἀκτίαν · κέλευε σύ, 1590
σύ δε στρέφ’ οἰακ’. εκ δε ταυρείου φόνου
Ἀτρέως σταθεις παῖς ἀνεβόησε συμμάχοις·

τί μέλλετ’, ω γῆς Ελλάδος λωτίσματα,

σφάζειν φονεύειν βαρβάρους νεώς τ’ απο

ῥίπτειν ἐς οἷδμα; ναυβάταις δὲ τοῖσι σοῖς 1595
βοᾷ κελευστὴς τὴν ἐναντίαν ὄπα·

οὐκ εἷ’ ὃ μέν τις λοῖσθον ἀρεῖται δόρυ,

ὃ δὲ ζύγ’ ἄξας, ὃ δ’ ἀφελών σκαλμοῦ πλάτην,
καθαιματώσει κρᾶτα πολεμίων ξένων;

ὀρθοὶ δ’ ἀνῇξαν πάντες, οἳ μὲν ἐν χεροῖν 1600
κορμοὺς ἔχοντες ναυτικούς, οἳ δὲ ξίφη ·

φόνῳ δὲ ναῦς ἐρρεῖτο. παρακέλευσμα δ’ ἦν
πρύμνηθεν Ἑλένης· ποῦ τὸ Τρωικὸν κλέος;
δείξατε πρὸς ἄνδρας βαρβάρους. σπουδῆς δ’ ὕπο

