36

XO.

ΑΛΚΗΣΤΙΣ

ἰδοῦ τὸν αἰσχρῶς ζῶνθ’, ὃς οὐκ ἔτλη θανεῖν, 955
ἀλλ’ ἣν ἔγημεν ἀντιδοὺς ἀψυχίᾳ
πέφευγεν ’Ἅιδην εἶτ’ ἀνὴρ εἶναι δοκεῖ ;
στυγεῖ δὲ τοὺς τεκόντας, αὐτὸς ού θέλων
θανεῖν. τοιάνδε πρὸς κακοῖσι κληδόνα
ἔξω. τί μοι ζῆν δῆτα κύδιον, φίλοι, 960
κακῶς κλύοντι καὶ κακῶς πεπραγότι;
ἐγώ καὶ διὰ μούσας στρ,
καὶ μετάρσιος ᾖξα, καὶ
πλείστων ἁψάμενος λόγων
κρεῖσσον οὐδ ὲν Ἀνάγκας 965
ηὗρον, οὐδέ τι φάρμακον
Θρῄσσαις ἐν σανίσιν, τὰς
Ὀρφεία κατέγραψεν
γῆρυς, οὐδ’ ὅσα Φοῖβος Ἀ-
σκληπιάδαις ἔδωκε 970
φάρμακα πολυπόνοις
ἆντιτεμών βροτοῖσιν.
μόνας δ’ οὔτ’ ἐπὶ βωμοὺς ἀντ.
ἔστιν οὔτε βρέτας θεᾶς
ἐλθεῖν, οὐ σφαγίων κλύει. 975
μή μοι, πότνια, μείζων
ἔλθοις ἦ τὸ πρὶν ἐν βίω.
καὶ γὰρ Ζευς ὅ τι νεύσῃ ‚
σὺν σοὶ τοῦτο τελευτᾷ.
καὶ τὸν ἐν Χαλύβοις δαμά- 980
ζεις σὺ βία σίδαρον,
οὐδέ τις ἀποτόμου
λήματός ἐστιν αἰδώς.
καὶ σ’ ἐν ἀφύκτοισι χερῶν εἷλε θεὰ δεσμοῖς. στρ.
962 — 972=973 - 983
984 -- 994 :995 —- 1005

