BAKXAI 125

ἔλεξε τοιάδ’ · ῶ ξέν’, οὗ μὲν ἕσταμεν,

οὐκ ἐξικνοῦμαι Μαινάδων οσον ποθῶ· 1060
οχθον δ’ ἐπεμβὰς ἢ ἐλάτην ὑψαύχενα

ἴδοιμ’ α“ν ὀρθῶς Μαινάδων αἰσχρουργίαν.
τούντεῦθεν ἤδη τοῦ ξένου θαυμάσθ’ ὁρῶ·

λαβὼν γαρ ἐλάτης οὐράνιον άκρον κλάδον
κατῆγεν, ἦγεν ήγεν εἰς μέλαν πέδον· 1065
κυκλοῦτο δ ῶστε τόξον η κυρτὸς τροχὸς

τόρνῳ γραφόμενος περιφοράν, ελικοδρόμον·

ῶς κλῶν’ όρειον ὁ ξένος χεροῖν άγων

ἔκαμπτεν εἰς γῆν, ἔργματ’ οὐχὶ θνητα δρῶν.
Πενθέα δ’ ἱδρύσας ἐλατίνων όζων ἐπι, 1070
ὀρθὸν μεθίει διὰ χερῶν βλάστημ άνω

ἀτρέμα, φυλάσσων μὴ ἀναχαιτίσειέ νιν.

ὀρθὴ δ’ ἐς ὀρθὸν αἰθέρ’ ἐστηρίζετο

έχουσα νῶτοις δεσπότην ἐφήμενον.

ῶφθη δε μαλλον ή κατειδε Μαινάδας· 1075
όσον γὰρ ούπω δῆλος ήν θάσσων άνω,

καὶ τὸν ξένον μεν οὐκέτ’ εἰσορᾶν παρῆν,

ἐκ δ’ αἰθέρος φωνή τις, ῶς μεν εἰκάσαι
Διόνυσος, ἀνεβόησεν· ῶ νεάνιδες,

άγω τὸν υμᾶς κάμε τάμά τ’ όργια 1080
γέλων τιθέμενον· ἀλλὰ τιμωρεῖσθέ νιν.

καὶ ταῦθ’ ἅμ’ ἠγόρευε καὶ πρὸς ουρανὸν

καὶ γαῖαν ἐστήριξε φῶς σεμνοῦ πυρός.

σίγησε δ’ αἰθήρ, σιγα δ’ εύλειμος νάπη

φύλλ’ εἶχε, θηρῶν δ’ οὐκ αν ἤκουσας βοήν. 1085
αι δ’ ῶσὶν ἠχὴν οὐ σαφῶς δεδεγμέναι

ἔστησαν ὀρθαὶ καὶ διήνεγκαν κόρας.

δ δ’ αὖθις ἐπεκέλευσεν· ῶς δ ’ ἐγνώρισαν

σαφῆ κελευσμὸν Βακχίου Κάδμου κόραι,

ᾖξαν πελείας ὠκύτητ’ οὐχ ἥσσονες 1090

