XO.

[Π.

ΙΠΠΟΛΥΤΟΣ

τὸ δ’ άρσεν αυτούς ὠφελεῖ προσκείμενον. 970
νῦν οὐν τί ταῦτα σοῖς ἁμιλλῶμαι λόγοις

νεκροῦ παρόντος μάρτυρος σαφεστάτου· ,

ἕξερρε γαίας τῆσδ’ οσον τάχος φυγάς,

καὶ μήτ’ Ἀθήνας τὰς θεοδμήτους μόλῃς,

μήτ’ εἰς ὅρους γῆς ῆς ἐμὸν κρατεῖ δόρυ. 975
εἰ γὰρ παθῶν γε σοῦ τάδ’ ἡσσηθήσομαι,

οὐ μαρτυρήσει μ’ Ἴσθμιος Σίνις ποτὲ

κτανεῖν ἑαυτόν, ἀλλὰ κομπάζειν μάτην,

οὐδ’ αί θαλάσσῃ σύννομοι Σκειρωνίδες
φήσουσι πέτραι τοῖς κακοῖς μ’ εἶναι βαρύν. 980
οὐκ οἶδ ’ ὅπως εἴποιμ’ ἂν εὐτυχεῖν τινα

θνητῶν· τὰ γὰρ δὴ πρῶτ’ ἀνέστραπται πάλιν.
πάτερ, μένος μὲν ξύστασίς τε σῶν φρενῶν

δεινή· τὸ μέντοι πρᾶγμ’ ἔχον καλοὺς λόγους,
εἴτις διαπτύξειεν, οὐ καλὸν τόδε. 985
ἐγω δ’ ἄκομψος εἰς ὄχλον δοῦναι λόγον,

εἰς ἥλικας δὲ κώλίγους σοφώτερος.

ἔχει δὲ μοῖραν καὶ τόδ’ · οἱ γὰρ ἐν σοφοῖς

φαῦλοι παρ’ ὄχλῳ μουσικώτεροι λέγειν.

ὅμως δ’ ἀνάγκη, συμφορᾶς ἀφιγμένης, 990
γλῶσσάν μ’ ἀφεῖναι. πρῶτα δ’ ἄρξομαι λέγειν
ὅθεν μ’ ὑπῆλθες πρῶτον ῶς διαφθερῶν

οὐκ ἆντιλέξοντ’. εἰσορᾷς φάος τόδε

καὶ γαῖαν· ἐν τοῖσδ’ οὐκ ἔνεστ’ ἀνὴρ ἐμοῦ,

οὐδ’ ἦν σύ μὴ φῇς, σωφρονέστερος γεγώς. 995
ἐπίσταμαι γὰρ πρῶτα μὲν θεοὺς σέβειν,

φίλοις τε χρῆσθαι μὴ ἀδικεῖν πειρωμένοις,

ἀλλ’ οἷσιν αἰδώς μήτ’ ἐπαγγέλλειν κακὰ

μήτ’ ἀνθυπουργεῖν αἰσχρὰ τοῖσι χρωμένοις·

οὐκ ἐγγελαστὴς τῶν ὁμιλούντων, πάτερ, 1000
ἀλλ’ αὑτὸς οὐ παροῦσι κᾶγγὺς ῶν φίλος.

