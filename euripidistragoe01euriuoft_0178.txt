78

XO.

ΕΡ.

ΟΡ.

XO.

ANAPOMAXH

καὶ ξυμφορὰν τήνδ’ είσπεσοῦσ’ ἀμηχανεῖς,
ἄξω σ’ ἀπ’ οἴκων καὶ πατρὸς δώσω χερί.
τὸ συγγενὲς γὰρ δεινόν , ἔν τε τοῖς κακοῖς 985
οὐκ ἔστιν οὐδὲν κρεῖσσον οἰκείου φίλου.
νυμφευμάτων μὲν τῶν ἐμῶν πατὴρ ἐμος
μέριμναν ἕξει, κούκ ἐμὸν κρίνειν τόδε.
ἀλλ’ ῶς τάχιστα τῶνδέ μ’ ἔκπεμψον δόμων,
μὴ φθῇ με προσβὰς δῶμα καὶ μολῶν πόσις, 990
οἴκους τε τούσδε μ’ ἐξερημοῦσαν μαθών
Πηλεὺς μετέλθῃ πωλικοῖς διώγμασιν.
θάρσει γέροντος χεῖρα · τὸν δ’ Ἀχιλλέως
μηδὲν φοβηθῇς παῖδ’, ὅσ’ είς ἔμ’ ὕβρισε.
τοία γὰρ αὐτῷ μηχανὴ πεπλεγμένη 995
βρόχοις ἆκινήτοισιν ἕστηκεν φόνου
πρὸς τῆσδε χειρός· ἢν πάρος μὲν οὐκ ἐρῶ,
τελουμένων δὲ Δελφὶς εἴσεται πέτρα.
ὅ μητροφόντης δ’, ἦν δορυξένων ἐμῶν
μείνωσιν ὅρκοι Πυθικὴν άνά χθόνα, 1000
δείξει γαμεῖν σφε μηδὲν ῶν ἐχρῆν ἐμέ.
πικρῶς δὲ πατρὸς φόνιον αἰτήσει δίκην
ἄνακτα Φοῖβον· οὐδέ νιν μετάστασις
γνώμης ὀνήσει θεῷ διδόντα νῦν δίκας,
ἀλλ’ ἔκ τ’ ἐκείνου διαβολαῖς τε ταῖς ἐμαῖς 1005
κακῶς ὀλεῖται · γνώσεται δ’ ἔχθραν ἐμήν.
ἐχθρῶν γὰρ ἀνδρῶν μοῖραν εἰς ἀναστροφὴν
δαίμων δίδωσι κούκ ἐᾷ φρονεῖν μέγα.
ῶ Φοῖβε πυργώσας στρ.
τὸν ἐν Ἰλίῳ εὐτειχῆ πάγον 1010
καὶ πόντιε κυανέαις
ἵπποις διφρεύων ἅλιον πέλαγος,
τίνος εἵνεκ’ ἄτιμον ὀργά-

1009 — 1017 = 1018 ·-· 1026

