ΕΛΕΝΗ 207

καὶ λαμπάδων μεμνήμεθ’ ἃς τετραόροις
ἵπποις τροχάζων παρέφερον · σὺ δ’ ἐν δίφροις
σὺν τῶδε νύμφη δῶμ’ ἔλειπες ὄλβιον. 725
κακὸς γὰρ ὅστις μὴ σέβει τὰ δεσποτῶν
καὶ ξυγγέγηθε καὶ συνωδίνει κακοῖς.
ἐγώ μὲν εἴην, κεί πέφυχ’ ὅμως λάτρις,
ἐν τοῖσι γενναίοισιν ἠριθμημένος
δούλοισι, τοῦνομ’ οὐκ ἔχων ἐλεύθερον, 730
τὸν νοῦν δέ · κρεῖσσον γὰρ τόδ’ ἦ δυοῖν κακοῖν
ἕν’ ὄντα χρῆσθαι , τὰς φρένας τ’ ἔχειν κακὰς
ἄλλων τ’ ἀκούειν δοῦλον ὅντα τῶν πέλας.

ΜΕ. ἄγ’ ῶ γεραιέ, πολλὰ μὲν παρ’ ἀσπίδα
μοχθήματ’ ἐξέπλησας ἐκπονῶν ἐμοί, 735
καὶ νῦν μετασχῶν τῆς ἐμῆς εὐπραξίας
αγγειλον ἐλθών τοῖς λελειμμένοις φίλοις
τάδ’ ῶς ἔχονθ’ ηύρηκας οὐ τ’ ἐσμεν τύχης,
μένειν τ’ ἐπ’ ακταῖς τούς τ’ ἐμους καραδοκεῖν
ἀγῶνας οἳ μένουσί μ’, ῶς ἐλπίζομεν, 740
κεί τήνδε πως δυναίμεθ’ ἐκκλέψαι χθονός,
φρουρεῖν ὅπως ἂν εἰς ἓν ἐλθόντες τύχης
ἐκ βαρβάρων σωθῶμεν , ἢν δυνώμεθα.

ΑΓ Γ. ἔσται τάδ’, ῶναξ. ἄλλά τοι τὰ μάντεων
ἐσεῖδον ῶς φαῦλ’ ἐστὶ καὶ ψευδῶν πλέα. 745
οὐκ ἦν ἄρ’ ὑγιὲς οὐδὲν ἐμπύρου φλογὸς
ου’δὲ πτερωτῶν φθέγματ’ · εὔηθες δέ τοι
τὸ καὶ δοκεῖν ὄρνιθας ῶφελεῖν βροτούς.
Κάλχας γὰρ οὐκ εἶπ’ οὐδ’ ἐσήμηνε στρατῶ
νεφέλης ὑπερθνῄσκοντας εἰσορῶν φίλους 750
οὐδ’ ”Ἐλενος, ἀλλὰ πόλις ἀνηρπάσθη μάτην.
εἴποις ἄν, οὕνεχ’ ὁ θεὸς οὐκ ἠβούλετο·
τί δῆτα μαντευόμεθα; τοῖς θεοῖσι χρῆν
θύοντας αἰτεῖν ἀγαθά, μαντείας δ’ ἐᾶν ·

