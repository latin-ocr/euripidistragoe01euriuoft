ΗΡΑΚΛΗΣ ΜΑΙΝΟΜΕΝΟΣ 341

ἥκεις, ἐσῶθης είς ἀκμὴν ἐλθῶν φίλοις;
ΗΡ. τί φής; τίν’ εἰς ταραγμὸν ἥκομεν, πάτερ;
ME. διολλύμεσθα· σὺ δέ, γέρον, σύγγνωθί μοι,
εἰ πρόσθεν ἤρπασ’ δι’ σὲ λέγειν πρὸς τόνδ’ ἐχρῆν·
τὸ θῆλυ γάρ πως μᾶλλον οἰκτρὸν ἀρσένων, 536
καὶ τᾶμ’ ἔθνησκε τέκν’, ἀπωλλύμην δ’ ἐγώ.
ΗΡ. ’Ἀπολλον, οἵοις φροιμίοις ἄρχει λόγου.
ΜΕ. τεθνᾶσ’ ἀδελφοὶ καὶ πατὴρ οὑμὸς γέρων.
ΗΡ. πῶς φής; τί δράσας ἦ δορὸς ποίου τυχῶν; 540
ME. Λύκος σφ’ ὁ καινὸς γῆς ἄναξ διώλεσεν.
ΗΡ. ὅπλοις ἀπαντῶν ἢ νοσησάσης χθονός;
ΜΕ. στάσει· τὸ Κάδμου δ ' ἑπτάπυλον ἔχει κράτος.
ΗΡ. τί δῆτα πρὸς σε καὶ γέροντ’ ἦλθεν φόβος;
ΜΕ. κτείνειν ἔμελλε πατέρα κάμε καὶ τέκνα. 545
ΗΡ. τί φής; τί ταρβῶν ὀρφάνευμ’ ἐμῶν τέκνων;
ΜΕ. μή ποτε Κρέοντος θάνατον ἐκτισαιάτο.
ΗΡ. κόσμος δὲ παίδων τίς ὅδε νερτέροις πρέπων;
ΜΕ. θανάτου τάδ’ ἤδη περιβόλαι’ ἐνήμμεθα.
ΗΡ. καὶ πρὸς βίαν ἐθνήσκετ’; ῶ τλήμων ἐγώ. 550
ME. φίλων ἔρημοι, σὲ δὲ θανόντ’ ἠκούομεν.
ΗΡ. πόθεν δ ' ἐς ὑμᾶς ἥδ’ ἐσῆλθ’ ἀθυμίας
ΜΕ. Εὐρυσθέως κήρυκες ἤγγελλον τάδε.
ΗΡ. τί δ’ ἐξελείπετ’ οἷκον ἑστίαν τ’ ἐμήν;
ΜΕ. βίᾳ, πατὴρ μὲν ἐκπεσών στρωτοῦ λέχους. 555
ΗΡ. κούκ ἔσχεν αἰδῶ τὸν γέροντ’ άτιμάσαι;
ΜΕ. αἰδῶ γ’; ἀποικεῖ τῆσδε τῆς θεοῦ πρόσω
ΗΡ. οὕτω δ ’ ἀπόντες ἐσπανίζομεν φίλων;
ΜΕ. φίλοι γάρ εἰσιν ἀνδρὶ δυστυχεῖ dves-3
ΗΡ. μάχας δὲ Μινυῶν ἃς ἔτλην, ἆπέπτυσαν; 560
ΜΕ. ἄφιλον, ἵν’ αὖθίς σοι λέγω, τὸ δυστυχές.
ΗΡ. οὐ ῥίψεθ’ ’Ἅιδου τάσδε περιβολὰς κόμης
καὶ φῶς ἀναβλέψεσθε τοῦ κάτω σκότου

