ΑΛΚΗΣΤΙΣ

[οὐκ ἔστιν οὕτως οὔτε πατρὸς εὐγενοῦς .

οὔτ’ εἶδος ἄλλως εὐπρεπεστάτη γυνή]

ἅλις δὲ παίδων, τῶνδ’ ὄνησιν εὔχομαι

θεοῖς γενέσθαι· σοῦ γὰρ οὐκ ὥνήμεθα. 335
οἴσω δὲ πένθος οὗκ ἐτήσιον τὸ σόν,

ἀλλ’ ἔστ’ ἂν αἰών οὑμὸς ἀντέχῃ, γύναι,

στυγῶν μὲν ἤ μ’ ἔτικτεν, ἐχθαίρων δ’ ἐμὸν
πατέρα· λόγῳ γὰρ ἦσαν οὐκ ἔργω φίλοι.

σὺ δ ’ ἀντιδοῦσά τῆς ἐμῆς τὰ φίλτατα 340
ψυχῆς ἔσωσας. ἆρά μοι στένειν πάρα

τοιᾶσδ’ ἁμαρτάνοντι συζύγου σέθεν;

παύσω δὲ κώμους συμποτῶν θ’ ὁμιλίας
στεφάνους τε μοῦσάν θ’ ἣ κατεῖχ’ ἐμοὺς δόμους.
οὐ γάρ ποτ’ οὔτ’ ἂν βαρβίτου θίγοιμ’ ἔτι 345
οὔτ’ ἂν φρέν’ ἐξαίροιμι πρὸς Λίβυν λακεῖν

αὐλόν · σύ γάρ μου τέρψιν ἑξείλου βίου.

σοφῇ δὲ χειρὶ τεκτόνων δέμας τὸ σὸν

εἰκασθὲν ἐν λέκτροισιν ἐκταθήσεται,

ᾦ προσπεσοῦμαι καὶ περιπτύσσων χέρας 350
ὄνομα καλῶν σόν τὴν φίλην ἐν ἀγκάλαις

δόξω γυναῖκα καίπερ οὐκ ἔχων ἔχειν,

ψυχρὰν μέν, οἶμαι, τέρψιν, ἀλλ’ ὅμως βαρος
ψυχῆς ἆπαντλοίην ἄν · ἐν δ’ ὀνείρασι

φοιτῶσά μ’ εὐφραίνοις ἄν. ἡδὺ γὰρ φίλους 355
κάν νυκτὶ λεύσσειν, ὅντιν’ ἂν παρῇ χρόνον.

εί δ’ Ὀρφέως μοι γλῶσσα καὶ μέλος παρῆν,

ὥστ’ ἢ κόρην Δήμητρος ἦ κείνης πόσιν

ὕμνοισι κηλήσαντά σ’ ἐξἌιδου λαβεῖν,
κατῆλθον ἄν, καί μ’ οὔθ’ ὁ Πλούτωνος κύων 360
οὔθ’ οὑπὶ κώπῃ ψυχοπομπὸς ἂν Χάρων

ἔσχον, πρὶν είς φῶς σὸν καταστῆσαι βίον.

ἀλλ’ οὖν ἐκεῖσε προσδόκα μ’, ὅταν θάνω,

