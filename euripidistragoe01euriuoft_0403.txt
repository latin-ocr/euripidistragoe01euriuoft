MA.

[0.

ΗΡΑΚΛΕΙΔΑΙ 303

τί γὰρ γέροντος ἀνδρὸς Εὐρυσθεῖ πλέον
θανόντος; ἀλλὰ τούσδε βούλεται κτανεῖν.

δεινὸν γὰρ ἐχθροῖς βλαστάνοντες εὐγενεῖς,
νεανίαι τε καὶ πατρὸς μεμνημένοι

λύμης· ἂ κεῖνον πάντα προσκοπεῖν χρεῶν. 470
ἀλλ’ εἴ τιν’ ἄλλην οἶσθα καιριωτέραν

βουλήν, ἑτοίμαζ’, ῶς ἔγωγ’ ἀμήχανος

χρησμῶν ἀκούσας εἰμὶ καὶ φόβου πλέως.

ξένοι, θράσος μοι μηδὲν ἐξόδοις ἐμαῖς

προσθῆτε · πρῶτον γὰρ τόδ’ ἐξαιτήσομαι · 475
γυναικὶ γὰρ σιγή τε καὶ τὸ σωφρονεῖν
κάλλιστον, εἴσω θ’ ἥσυχον μένειν δόμων.

τῶν σῶν δ’ άκούσασ’, Ἰόλεως, στεναγμάτων
ἐξῆλθον, οὐ ταχθεῖσα πρεσβεύειν γένους.

ἀλλ’ εἰμὶ γάρ πως πρόσφορος, μέλει δέ μοι 480
μάλιστ’ ἀδελφῶν τῶνδε, κάμαυτῆς πέρι

θέλω πυθέσθαι, μὴ ’πὶ τοῖς πάλαι κακοῖς
προσκείμενόν τι πῆμα σὴν δάκνει φρένα.

ῶ παῖ, μάλιστα σ οὐ νεωστὶ δὴ τέκνων

τῶν Ηρακλείων ἐνδίκως αἰνεῖν ἔχω. 485
ἡμῖν δε δόξας εὖ προχωρῆσαι δόμος

πάλιν μεθέστηκ’ αὖθις είς ταμήχανον

χρησμῶν γὰρ ᾠδούς φησι σημαίνειν ὅδε,

οὐ ταῦρον οὐδὲ μόσχον, ἀλλὰ παρθένον

σφάξαι κόρῃ Δημητρος ἥτις ευγενής, 490
εί χρὴ μεν ἡμᾶς, χρὴ δε τήνδ’ εἶναι πόλιν.

ταῦτ’ οὐν αμηχανοῦμεν· ου’τε γαρ τέκνα

σφάξειν όδ’ αὑτοῦ φησιν οὔτ’ άλλου τινός.
[κάμοὶ λέγει μὲν οὐ σαφῶς, λέγει δέ πως,

εἰ μή τι τούτων ἐξαμηχανήσομεν, 495
ἡμᾶς μὲν ἄλλην γαῖαν εὑρίσκειν τινά,

αὐτὸς δὲ σῶσαι τήνδε βούλεται χθόνα]

