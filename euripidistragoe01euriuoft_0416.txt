316

ΘΕ

ΧΟ.

ΗΡΑΚΛΕΙΔΑΙ

καὶ θεοῖς πατρῴοις θύσεθ’, ῶν ἀπειργμένοι
ξένοι πλανήτην εἴχετ’ ἄθλιον βίον.

ἀτὰρ τί κεύθων Ἰόλεως σοφόν ποτε
Εὐρυσθέως ἐφείσαθ’ ὥστε μὴ κτανεϊν;
λέξον · παρ’ ἡμῖν μὲν γὰρ οὗ σοφὸν τόδε,
ἐχθροὺς λαβόντα μὴ ἆποτίσασθαι δίκην.
τὸ σὸν προτιμῶν, ῶς νιν ὀφθαλμοῖς ἴδοις
ἁλόντα καὶ σῇ δεσποτούμενον χερί.

οὐ μὴν ἑκόντα γ’ αὐτόν, ἀλλὰ πρὸς βίαν
ἔζευξ’ ἀνάγκῃ · καὶ γὰρ οὐκ ἐβούλετο

ζῶν εἰς σὸν ἐλθεῖν ὄμμα καὶ δοῦναι δίκην.
ἀλλ’ ῶ γεραιοὶ, χαῖρε καὶ μέμνησό μου

ὂ πρῶτον εἶπας, ἡνίκ’ ἠρχόμην λόγου,
ἐλευθερώσειν μ’· ἐν δὲ τοῖς τοιοῖσδε χρὴ
ἀψευδὲς εἶναι τοῖσι γενναίοις στόμα.

ἐμοὶ χορὸς μὲν ἡδύς, εἰ λίγεια στρ.
λωτοῦ χάρις ἐνὶ δαιτί,

εἴη δ’ εὔχαρις Ἀφροδίτα·

τερπνὸν δέ τι καὶ φίλων ἆρ’

εὐτυχίαν ἰδέσθαι

τῶν πάρος οὐ δοκούντων.

πολλὰ γὰρ τίκτει

Μοῖρα τελεσσιδῶτειρ’

αἰών τε χρόνου παῖς.

ἔχεις ὁδόν τιν’, ῶ πόλις, δίκαιον· αντ.

οὐ χρή ποτε τόδ’ ἀφελέσθαι,

τιμᾶν θεούς· ὁ δὲ μή σε φάσκων

ἐγγὺς μανιῶν ἐλαύνει,

δεικνυμένων ἐλέγχων

τῶνδ’· ἐπίσημα γάρ τοι

θεὸς παραγγέλλει,
892--900--2901—-· 909

885

890

895

